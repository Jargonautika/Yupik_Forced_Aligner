( B01___22_Matthew_____ESSWYIN1DA_00001 "Matthew" )
( B01___22_Matthew_____ESSWYIN1DA_00002 "Taagken Jesus-em apeghtughlaataqii taakut yuget ungipaghaatetgun." )
( B01___22_Matthew_____ESSWYIN1DA_00003 "Pikaq," )
( B01___22_Matthew_____ESSWYIN1DA_00004 "“Ataneghpagullgha Qilagem whatetuq, umiilgem ighneni nengughhnaqelghii yataaghqutkaa neqenghaghqunnaluku." )
( B01___22_Matthew_____ESSWYIN1DA_00005 "Qepghaghteni kayagtekii ungipaasaghtiisqelluki tagsiqliqat nengughutem neqenghaghqellghanun tagilaghaatesqelluki, iwernga tagiyunghitkat." )
( B01___22_Matthew_____ESSWYIN1DA_00006 "Taagken umiilgem pikii ilangi qepghaghteni, ‘Ungipaasaghtughteki tagsiqliqanka neqenghaghqellemnun, neghyaghqan'nguq apeghiightut." )
( B01___22_Matthew_____ESSWYIN1DA_00007 "Tuqutiightesimaanka yugtaaneghneng teghikusaneng, quwintalghiinengllu nughaghneng." )
( B01___22_Matthew_____ESSWYIN1DA_00008 "Enkaam sangwaa qamaglluni apeghiightuq." )
( B01___22_Matthew_____ESSWYIN1DA_00009 "Tagilin'nguq nengughutem neqenghaghqellghanun!’" )
( B01___22_Matthew_____ESSWYIN1DA_00010 "Iwernga aqelqaghqat tagsiqliqiit waakumangilnguut." )
( B01___22_Matthew_____ESSWYIN1DA_00011 "Yeghlegi navek sayaghtuutkat, ataasiq piitesighaghvigminun pikaq, ilanga estugaghminun," )
( B01___22_Matthew_____ESSWYIN1DA_00012 "umiilgem qepghaghtengi ilangita akuqaghluki sakusiiqluki tuququqiit." )
( B01___22_Matthew_____ESSWYIN1DA_00013 "Umiilek sakriteghllakaq enkaam pilluwaghteni kayagtekii." )
( B01___22_Matthew_____ESSWYIN1DA_00014 "Tuququqiit yugtaqat, kumaghtekaatlu nengat." )
( B01___22_Matthew_____ESSWYIN1DA_00015 "Taagken qepghaghteni pikii, ‘Nengughhnaqem neqenghaghqusighqii apeghiightut." )
( B01___22_Matthew_____ESSWYIN1DA_00016 "Aqelqangllaqaqsaqenka seghletun pikaatmeggneng tagipagningitut." )
( B01___22_Matthew_____ESSWYIN1DA_00017 "Enkaangam aanlusi tumenun nallaqasi qamaglluki yuget neqenghaghqesaghtiisqiteki.’" )
( B01___22_Matthew_____ESSWYIN1DA_00018 "Qepghaghtet aanluteng tumeni qamaglluki nallaqateng seghleghuyaghngaata, pinighyaghngaata neghyaghtiisqegkiit, enkaam nengughutfik esleqaghaghtekaq." )
( B01___22_Matthew_____ESSWYIN1DA_00019 "“Umiilgem esghaghyaghtughyaqminiki aqelqat, esghaqaa yuuk aasimangilnguq nengughhnaqelghiim aatkaaneng." )
( B01___22_Matthew_____ESSWYIN1DA_00020 "Enkaam aaptekaa, ‘Ilakumtaamni, naten iteghsin nengughhnaqelghiim aatkaaneng aategpenang?’ Yugem kiimsighpagningitkaa." )
( B01___22_Matthew_____ESSWYIN1DA_00021 "Taagken umiilgem qepghaghtet pikii, ‘Iiggillu, itegiillu asighlluki qagavek mamlegmun miluuteggu, tawani yuget qiyallequt ggutetengllu terqitaagtaghlleqiit.’”" )
( B01___22_Matthew_____ESSWYIN1DA_00022 "Jesus-em taaqniqii akuzilleni whaten, “Uglapestaaq tagsiqliqaaghngaan, iwernga palaghhaagut nakmikegkat.”" )
( B01___22_Matthew_____ESSWYIN1DA_00023 "Taagken Pharisees-et unilluku Jesus agghitkat naten anagniilqavigighnaluku Jesus akuzillghakun." )
( B01___22_Matthew_____ESSWYIN1DA_00024 "Enkaam kayagtekiit ilangi maligsaaghteteng, ilangillu Herodian-et Jesus-mun." )
( B01___22_Matthew_____ESSWYIN1DA_00025 "Whaten pikaat, “Apeghtughista, liisimakamken akuziiquten ipanguluku." )
( B01___22_Matthew_____ESSWYIN1DA_00026 "Apeghtuusanllu naten Kiyaghneghem kiyaghtesqesullgha ipanguuq." )
( B01___22_Matthew_____ESSWYIN1DA_00027 "Aangwaaghuyaghngaata, ukavansaghngaata paninang apeghtughaqaten tawateghpigaq." )
( B01___22_Matthew_____ESSWYIN1DA_00028 "Enkaam ungipaataghtikut naten sumeghtaghalleghpeneng." )
( B01___22_Matthew_____ESSWYIN1DA_00029 "Kiyaghneghem Liilightuusaani elqughutngaa llivikilleghqaghput tax-emeng Caesar-mun?" )
( B01___22_Matthew_____ESSWYIN1DA_00030 "Llivikiltaa-a nalighmeng pinghitelta?”" )
( B01___22_Matthew_____ESSWYIN1DA_00031 "Jesus-em liisimakegkii seghletun piyugukangat, enkaam pikii, “Piniiyugneghni elpesi!" )
( B01___22_Matthew_____ESSWYIN1DA_00032 "Sangama anagniilqavigighnaqutkestengnga?" )
( B01___22_Matthew_____ESSWYIN1DA_00033 "Kelguvikitengnga manimeng tax-mun llivikisighqameng.” Enkaam tagitkaat manimeng." )
( B01___22_Matthew_____ESSWYIN1DA_00034 "Taagken aaptekii, “Kitum gginaqagu una?" )
( B01___22_Matthew_____ESSWYIN1DA_00035 "Kitum aatqagu una?”" )
( B01___22_Matthew_____ESSWYIN1DA_00036 "Kiimsiqaat, “Caesar-em.” Enkaangam Jesus- em pikii, “Tuuniteki Caesar-mun tamaakut Caesar-em pingi, tuuniteki Kiyaghneghmun tamaakut Kiyaghneghem pingi.”" )
( B01___22_Matthew_____ESSWYIN1DA_00037 "Nagasamegteggu saghiighayukat taagken unilluku aghulaqegkat." )
( B01___22_Matthew_____ESSWYIN1DA_00038 "Tawani aghneghmi Sadducees-et aapsaghtuqaat Jesus." )
( B01___22_Matthew_____ESSWYIN1DA_00039 "Tamaakunguut ugpeqingigalnguut tuqukat unguvaghtekayugutangi." )
( B01___22_Matthew_____ESSWYIN1DA_00040 "Pikaat, “Apeghtughista, Moses-em Liilightuusii pikaagut, ‘Yuuk nulightughluni tuqukan avaqutigpenani, anglegutangan tuguyaghqaqaa ugingighaq avaqutinnaluku anglegutni tuqukaq.’" )
( B01___22_Matthew_____ESSWYIN1DA_00041 "Maansaghtut maaghraghvinlek yuget anglegutkullghiit." )
( B01___22_Matthew_____ESSWYIN1DA_00042 "Nuyekliq nulightughluni avaqutigpenani tuqukaaguq." )
( B01___22_Matthew_____ESSWYIN1DA_00043 "Enkaam nulighha anglegutangan tugukaa." )
( B01___22_Matthew_____ESSWYIN1DA_00044 "Tuunglighhaallu anglegutanga tuquuq avaqutigpenani." )
( B01___22_Matthew_____ESSWYIN1DA_00045 "Enkaam pingayaan anglegutangan tugaa taana aghnaq." )
( B01___22_Matthew_____ESSWYIN1DA_00046 "Qamaglluteng tugaaqluku tuqulaghaatut avaqutigpenateng." )
( B01___22_Matthew_____ESSWYIN1DA_00047 "Kinguliiluni aghnaq tuqukaaguq." )
( B01___22_Matthew_____ESSWYIN1DA_00048 "Ungipaataghtikut, unguvaghtuutellghem aghneghani kitum aghnaq nulighqelleqagu, qamagllutengqun tugukaqegkangat?”" )
( B01___22_Matthew_____ESSWYIN1DA_00049 "Jesus-em kiimsiqii, “Anaggutngaasi qayughllak liigikigatasi Akuzitet Igaqegkat, talwa aghtughyaghqaanghillgha Kiyaghneghem." )
( B01___22_Matthew_____ESSWYIN1DA_00050 "Tuqukat unguvaghtuuskumeng nengughusaghqaanghitut, yaqulgestun qilagmelngughestun." )
( B01___22_Matthew_____ESSWYIN1DA_00051 "Atightiigastegguu Kiyaghneghem apellgha elpesinun tuqukat unguvaghtuutelleghqiitneng?" )
( B01___22_Matthew_____ESSWYIN1DA_00052 "Whaten pikaaguq," )
( B01___22_Matthew_____ESSWYIN1DA_00053 "‘Kiyaghneqaanga Abraham-em, Kiyaghneqaanga Isaac-em, Kiyaghneqaangallu Jacob-em.’ Kiyaghneq Kiyaghneqaat unguvalghiit, nakaan tuqukat.”" )
( B01___22_Matthew_____ESSWYIN1DA_00054 "Jesus-em apeghtughillgha yulghuteghllaget nagalluku, saghiighayaguteghllakaat." )
( B01___22_Matthew_____ESSWYIN1DA_00055 "Pharisees-et nagaqughyamegteki Sadducees-et Jesus-mun nepiighqwaaniluki qerngughutkat." )
( B01___22_Matthew_____ESSWYIN1DA_00056 "Ataasim Pharisees-em apeghtughistengan Liilightuusat aapqughaaqaa Jesus anagniilqavigighnaluku." )
( B01___22_Matthew_____ESSWYIN1DA_00057 "Whaten aaptekaa, “Apeghtughista, natungaawa angelleghpigaq Liilightuusani?”" )
( B01___22_Matthew_____ESSWYIN1DA_00058 "Jesus-em kiimsiqaa, “‘Ataneq Kiyaghneghen piniqsaghqaqan qamaglluku ilugpegun, qamaglluku unguvasighpegun, qamaglluku umyugaghpegun.’" )
( B01___22_Matthew_____ESSWYIN1DA_00059 "Taana angelleghpigaaguqlu, megnunalleghpigaaguqlu Liilightuusaq." )
( B01___22_Matthew_____ESSWYIN1DA_00060 "Tuunglighhaa angelleghpigaq Liilightuusaq sivulightun ayuquq:" )
( B01___22_Matthew_____ESSWYIN1DA_00061 "‘Piniqsaghqaqaten yulguteten piniqelleghpetun elpeneng katam.’" )
( B01___22_Matthew_____ESSWYIN1DA_00062 "Taakuk Liilightuusak tunemaaguk tamaghhitnun Liilightuusanunllu, apeghtuusiitnunllu uuknaliqistet.”" )
( B01___22_Matthew_____ESSWYIN1DA_00063 "Taagken Jesus-em aaptekii Pharisees-et qerngughutngamaluki," )
( B01___22_Matthew_____ESSWYIN1DA_00064 "“Naten sumeghtaghaatkaqesteggu Christ-a?" )
( B01___22_Matthew_____ESSWYIN1DA_00065 "Kitum ighneqagu?” Kiimsiqaat, “Ighneqaa David-em.”" )
( B01___22_Matthew_____ESSWYIN1DA_00066 "Jesus-em aaptekii, “Sangan'ngam David-em akuziiqngami Agleghnalghiignekun Taghneghagnekun atightagu, ‘Ataneghmeng’?" )
( B01___22_Matthew_____ESSWYIN1DA_00067 "Whaten pikaalghii," )
( B01___22_Matthew_____ESSWYIN1DA_00068 "‘Atanghem pii Atanqa, Aqumi aghenqignemkun, kenlanga anguyagten itegaghpek asinganun lliightellemnun.’" )
( B01___22_Matthew_____ESSWYIN1DA_00069 "David-em atiimakagu, ‘Ataneghmeng’ naten ighneqagu?”" )
( B01___22_Matthew_____ESSWYIN1DA_00070 "Nalighhiiniita Pharisees-et kiimsighpagningitkaat Jesus." )
( B01___22_Matthew_____ESSWYIN1DA_00071 "Taagken kenlekluku kitum alngunak tetugyagutkaat aapneghmeng." )
