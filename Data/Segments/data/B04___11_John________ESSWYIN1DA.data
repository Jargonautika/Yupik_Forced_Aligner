( B04___11_John________ESSWYIN1DA_00001 "John" )
( B04___11_John________ESSWYIN1DA_00002 "Taawanguq yuuk, aatqelghii Lazarus-meng qinuyukaq." )
( B04___11_John________ESSWYIN1DA_00003 "Bethany-mi kiyaghtengngulghii nayagegmini Mary-nkugni Martha-nkugni." )
( B04___11_John________ESSWYIN1DA_00004 "(Taam Mary- m taakwaningani Atanghem itegii kuuvikluki tepengllaasimeng nuyamineng sangigsaghqaqii." )
( B04___11_John________ESSWYIN1DA_00005 "Mary-m kuugqegkanga Lazarus qinuyulghii.)" )
( B04___11_John________ESSWYIN1DA_00006 "Mary-nkuk Martha- nkuk ungipaasaghtiisqegkaak Jesus, “Ataneq, piniqegkan qinuyuguuq.”" )
( B04___11_John________ESSWYIN1DA_00007 "Jesus ungipaasatni pikaq, “Qinuyullghan apallaa tuqullghunghituq iwernga usuqisiiluni Kiyaghneghmun pinguuq, esghiisqellukullu aghtughyaghqaanghilleghllaga Ighneghan Kiyaghneghem.”" )
( B04___11_John________ESSWYIN1DA_00008 "Jesus-em piniqegkek Martha-nkuk anglegutkullghiik, Lazarus- llu." )
( B04___11_John________ESSWYIN1DA_00009 "Iwernga nagaqughngaaghmigu Lazarus-em qinuyullgha, paninang maalghuk aghneghek tamaantekaq." )
( B04___11_John________ESSWYIN1DA_00010 "Taagken Jesus-em maligsaaghteni pikii, “Judea- nneqigtelta.”" )
( B04___11_John________ESSWYIN1DA_00011 "Maligsaaghtengita pikaat, “Apeghtughista, legan qantaghaqun Jews-et tuqunnaqegkaqaaten milughpagaatameng." )
( B04___11_John________ESSWYIN1DA_00012 "Whaa alla aglanqigsugsiin?”" )
( B04___11_John________ESSWYIN1DA_00013 "Jesus-em kiimsiqii, “Aghneghem ataasim avellgha nighuguq." )
( B04___11_John________ESSWYIN1DA_00014 "Kina alngunak igleghtekumi aghneghmi naaggnaanghituq, qayughllak esghaghaqaa tumeni nunam nighugakun." )
( B04___11_John________ESSWYIN1DA_00015 "Iwernga kina alngunak igleghtekumi unugmi naagsaghqaaguq qayughllak nighugilnguq ilumini.”" )
( B04___11_John________ESSWYIN1DA_00016 "Jesus tawaten piluni pikiillu, “Ilakumtaaghput Lazarus qavaaguq, taghtughsaghtughnaqaqa.”" )
( B04___11_John________ESSWYIN1DA_00017 "Maligsaaghtengita pikaat, “Ataneq, qavaakumi piniighlleqaa.”" )
( B04___11_John________ESSWYIN1DA_00018 "Jesus-em pinguyaqangi Lazarus tuqumaniluku, iwernga maligsaaghtengita sumeghtaghaatkegkaat Lazarus qavaaniluku." )
( B04___11_John________ESSWYIN1DA_00019 "Enkaam Jesus-em ungipaatngwaaqii, “Lazarus tuqumaaq." )
( B04___11_John________ESSWYIN1DA_00020 "Quyaanga ellnganinneghitkaalghiinga tuqaaqngan." )
( B04___11_John________ESSWYIN1DA_00021 "Apalluqaqa elpesinun ugpeqataghhiisqellunga." )
( B04___11_John________ESSWYIN1DA_00022 "Tagitek, takulteggu.”" )
( B04___11_John________ESSWYIN1DA_00023 "Taagken Thomas-em (Malghimengllu aatqelghiim) pikii maligsaaghtelgutni, “Whangkutallu tuqulgusighyaghtuulteggu.”" )
( B04___11_John________ESSWYIN1DA_00024 "Jesus-em kaalluni Bethany-mun nagaquqaa Lazarus tuqumaniluku, enmis estamagughtaqeftii aghneghet llivelleghmineng." )
( B04___11_John________ESSWYIN1DA_00025 "Bethany qantaghanlenguq Jerusalem-emeng," )
( B04___11_John________ESSWYIN1DA_00026 "enkaam uglapiglleghhiit Jews-et tagilaghaatkat ilutughsaghnalukek Martha-nkuk Mary-nkuk, kuugghegkenka tuqullghaneng." )
( B04___11_John________ESSWYIN1DA_00027 "Martha-m nagaqughyamigu Jesus taginiluku paasqaa, Mary nemetkaq." )
( B04___11_John________ESSWYIN1DA_00028 "Martha-m pikaa Jesus, “Ataneq, maantekaayaquvek kuugqa tuqunayanghituq." )
( B04___11_John________ESSWYIN1DA_00029 "Iwernga liisimakaqa, talwa maaten Kiyaghneghem tuunyaghqaqaaten sameng alngunak aaptekuvek.”" )
( B04___11_John________ESSWYIN1DA_00030 "Jesus-em pikaa, “Kuugghen unguvaghllequq unguvalleghmun.”" )
( B04___11_John________ESSWYIN1DA_00031 "Martha-m pikaa, “Liisimakaqa unguvaghllequq tuqukat unguvaghtuuskata kingulighmi aghneghmi.”" )
( B04___11_John________ESSWYIN1DA_00032 "Jesus-em pikaa, “Whanga tuqulleghmeng unguvaghtellghuungallu unguvallghuungallu." )
( B04___11_John________ESSWYIN1DA_00033 "Kitum alngunak ugpeqegkuminga tuquyaghngaaghmi, unguvallelguyaghqaaguq." )
( B04___11_John________ESSWYIN1DA_00034 "Enkaam kina alngunak kiyaghtekumi whangamni, ugpeqegkumingallu, tuqunaanghitngwaaghtuq." )
( B04___11_John________ESSWYIN1DA_00035 "Martha, ugpeqsiguu taana?”" )
( B04___11_John________ESSWYIN1DA_00036 "Martha-m kiimsiqaa, “Aa-a Ataneq, ugpeqamken Christ-anguuten, Ighnegha Kiyaghneghem." )
( B04___11_John________ESSWYIN1DA_00037 "Elpenguuq tagiyaghqaanikaat nunamun.”" )
( B04___11_John________ESSWYIN1DA_00038 "Martha-m tawaten piluku aglaqaq." )
( B04___11_John________ESSWYIN1DA_00039 "Tuqlughluku anglegutni Mary, ellnginaaghulluku pikaa, “Apeghtughista kaasimaaq, aaptaqaaten.”" )
( B04___11_John________ESSWYIN1DA_00040 "Ungipaasatni, Mary nekefqaghtekaq Jesus-mun pinaluni." )
( B04___11_John________ESSWYIN1DA_00041 "(Jesus paninang neghpigaghmun agliigalnguq, salin Martha-m nallaghviganilnguq.)" )
( B04___11_John________ESSWYIN1DA_00042 "Jews-et Mary-nkunilnguut ilutughsaghilghiit Mary-meng esghapagluku nekefqaghlluni aanyan maligtekaat." )
( B04___11_John________ESSWYIN1DA_00043 "Sumeghmeggni lliveghmun qiyayaghtughnaqniluku pikaat." )
( B04___11_John________ESSWYIN1DA_00044 "Iwernga Mary aglaqaq Jesus-mun." )
( B04___11_John________ESSWYIN1DA_00045 "Esghaghyamigu sikmuulluni manungakun pikaa, “Ataneq, maantekaayaquvek kuugqa tuqunayanghituq.”" )
( B04___11_John________ESSWYIN1DA_00046 "Jesus-em esghaghluku Mary qiyalghii, tamaakutlu Jews-et maligutkat qiyaaghuullghiit elngaatall seghleliighllakaq." )
( B04___11_John________ESSWYIN1DA_00047 "Aaptekii, “Nagun lliivghumasteggu?” Pikaat, “Ataneq, tagi, esghaghyaghtughhu.”" )
( B04___11_John________ESSWYIN1DA_00048 "Jesus qiyakaq." )
( B04___11_John________ESSWYIN1DA_00049 "Enkaam Jews-et pikat, “Esghaghhu tawateghllak piniqumaagu Lazarus.”" )
( B04___11_John________ESSWYIN1DA_00050 "Iwernga ilangi pikat, “Jesus-em naallghusimakumigu ayaakaq, sangan Lazarus tuqunghitesnanightagu?”" )
( B04___11_John________ESSWYIN1DA_00051 "Jesus lliveghmun aglaatkelluku alla seghleliinqigteghllakaq." )
( B04___11_John________ESSWYIN1DA_00052 "Lazarus-em lliivgha sufluulghii, uyghagrugllagmeng paaynga saapluni." )
( B04___11_John________ESSWYIN1DA_00053 "Jesus pikaq, “Iqiteggu uyghak.” Martha-m pikaa, “Ataneq, estamagughtii aghneghet tuqutmineng enkaam tepengeghllagtuq.” (Martha nayakegkanga tuqukam yugem.)" )
( B04___11_John________ESSWYIN1DA_00054 "Jesus-em pikaa, “Ungipaatkaqamken ugpeghyaquvek esghaghlleqan Kiyaghneghem aghtughyaghqaanghillgha.”" )
( B04___11_John________ESSWYIN1DA_00055 "Taagken iqitkaat uyghak paaynganeng llivghem." )
( B04___11_John________ESSWYIN1DA_00056 "Jesus quulmun esghaghluni pikaq, “Ataay, iyamsiqayugvikamken nagataqegkevnga." )
( B04___11_John________ESSWYIN1DA_00057 "Liisimakaqa quunpeng nagaqughaqaghpenga." )
( B04___11_John________ESSWYIN1DA_00058 "Iwernga tawaten piinga yuget uvitemnilnguut apalluqluki, ugpeqesqelluku elpenun kayagtekaatka.”" )
( B04___11_John________ESSWYIN1DA_00059 "Jesus tawaten piluni, iglagtupiglluni pikaq, “Lazarus, aani.”" )
( B04___11_John________ESSWYIN1DA_00060 "Yuuk tuqukaayalghii aanegkaq." )
( B04___11_John________ESSWYIN1DA_00061 "Iiggillu itegiillu iimguvikngalghiit qiipaghaghmeng, gginaallu qantaghluni allaneng qiipaghaghmeng." )
( B04___11_John________ESSWYIN1DA_00062 "Jesus-em pikii, “Qiipaghaat iikiteki enkaam igleghlli.”" )
( B04___11_John________ESSWYIN1DA_00063 "Taakut Jews-et maligutkat Mary-mun esghapakaat Jesus unguvaghtilghii, enkaam uglapiglleghhiim ugpeqegkaat Jesus." )
( B04___11_John________ESSWYIN1DA_00064 "Iwernga ilangi Jews-et Pharisees-enun pikat, ungipaatkiit Jesus-em unguvaghtillghaneng." )
( B04___11_John________ESSWYIN1DA_00065 "Taagken chief priest-etlu, Pharisees-etlu qerngughlluki agghistet aaptekiit, “Sanaqestangam?" )
( B04___11_John________ESSWYIN1DA_00066 "Taana yuuk allaaghlluwhaghtighllaguuq." )
( B04___11_John________ESSWYIN1DA_00067 "Nagneghtestekumteggu tawaten, tamaghhaghmi ugpeqelleqaat." )
( B04___11_John________ESSWYIN1DA_00068 "Enkaam Rome-eghmiit tagiluteng naafqelleqaat Temple-allu yuputlu.”" )
( B04___11_John________ESSWYIN1DA_00069 "Caiaphas-llu tawanlenguq, high priest- ngulghii tawani ayumiqulleghmi." )
( B04___11_John________ESSWYIN1DA_00070 "Caiaphas-em pikii, “Elpesi nallukngwaaghtusi!" )
( B04___11_John________ESSWYIN1DA_00071 "Itagnaghataghaghnayaghtuq ataasim yugem tuqumatkesaqumiki yuget, qamaglluteng yumta naafqelleghqiitneng." )
( B04___11_John________ESSWYIN1DA_00072 "Iwernga elpesi liigikigataghsi taana.”" )
( B04___11_John________ESSWYIN1DA_00073 "Caiaphas ellmineng tawaten akuzimangilnguq, Kiyaghneghem akuzistekaqaa qayughllak high priest-ngulghii tawani ayumiqulleghmi." )
( B04___11_John________ESSWYIN1DA_00074 "Tawaten pilleghmikun uuknaliqutkegkaa Jesus-mun tuqutkelleqniluki Jews-et." )
( B04___11_John________ESSWYIN1DA_00075 "Jews-nginaat tuqutkegpenaki iwernga qamaglluki Kiyaghneghem avaqutii mingitngalghiit tamangani tuqutkesaghqaqii ataasiightesqelluki nengllugutkullghiit." )
( B04___11_John________ESSWYIN1DA_00076 "Taagken aghneghmeng kenlanga Jews-et igleghutistengita agghitkegkaat naten tuqutelleghqameng Jesus." )
( B04___11_John________ESSWYIN1DA_00077 "Enkaam Jesus aliilluni alngunak igleghhnaniqaq Jews-et akulngitni." )
( B04___11_John________ESSWYIN1DA_00078 "Iwernga tamaaken aghulaqegkaq kilgaan tunganganun, nemun atilqelghii Ephraim." )
( B04___11_John________ESSWYIN1DA_00079 "Maligsaaghtekullghiit tamaantekat." )
( B04___11_John________ESSWYIN1DA_00080 "Jews-et Neqenghaghqellghat Passover-mun kaasaghtulghii, enkaam naken alngunak uglapiglleghhii yuuk aglaghtuutkaq Jerusalem-emun." )
( B04___11_John________ESSWYIN1DA_00081 "Tawani yataaghqegkat neqenghaghqelleghmun ukmangighsalleghmegteggun Liilightuusat pisqellghistun." )
( B04___11_John________ESSWYIN1DA_00082 "Yuget ivaqaat Jesus enkaam qerngughusameng Temple-mi aaptekiit ilateng, “Jesus- llu taginaqaqaa Neqenghaghqemmun?" )
( B04___11_John________ESSWYIN1DA_00083 "Sumeghpesini sanaqa?”" )
( B04___11_John________ESSWYIN1DA_00084 "Chief priest-etlu Pharisees-etlu tugunaluku Jesus liilightuutkaqegkangat yugnun, “Nalighpesi liisimakegkumigu Jesus-em naantulanga wataghllak ungipaannakefsikut.”" )
