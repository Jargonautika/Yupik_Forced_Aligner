( B05___07_Acts________ESSWYIN1DA_00001 "Acts" )
( B05___07_Acts________ESSWYIN1DA_00002 "Taagken high priest-em aaptekaa Stephen, “Ipa tawaten akuzikaaziin ukut avutkistegpek apellghistun?”" )
( B05___07_Acts________ESSWYIN1DA_00003 "Stephen-em kiimsiqaa, “Anglegutemnillu, siivanlleghnillu, nagataghtengnga ungipamsugunnaqamsi!" )
( B05___07_Acts________ESSWYIN1DA_00004 "Sivuneghput Abraham salin Mesopotamia-melluku, nuugtellghilluku Haran-mun, Nighughqengngalghiim Kiyaghneghem aliighvikluku" )
( B05___07_Acts________ESSWYIN1DA_00005 "pikaa, ‘Unitigu allgeghvigen nuna, ilakwaaghtenllu, aghulaqi maghyaghqughnaaghamken.’" )
( B05___07_Acts________ESSWYIN1DA_00006 "Enkaam Abraham aghulaqegkaq Chaldea-meng, nuugtekaq Haran-mun." )
( B05___07_Acts________ESSWYIN1DA_00007 "Atanga tuquyan, Kiyaghneghem maghyaghquqaa Abraham nunamun maaten kiyaghfigpesinun." )
( B05___07_Acts________ESSWYIN1DA_00008 "Tagisuwhaaghaqngamigu natengiighhaq nunalisimangitaa ellnganun pikaghqameng." )
( B05___07_Acts________ESSWYIN1DA_00009 "Iwernga talwa salin avaqutiilluku Kiyaghneghem akequsaqegkaqaa una nuna ellnganunllu kingunghanunllu." )
( B05___07_Acts________ESSWYIN1DA_00010 "Kiyaghneghem whatenllu pikaqaa, ‘Kinguneghten aghulaqsaghqaagut nunakenghilkemeggnun enkaam nunataallequt." )
( B05___07_Acts________ESSWYIN1DA_00011 "Tamaani qepghaghtelaaghuyaghqaagutlu amyuqetaatkesighllagyaghqaagutlu" )
( B05___07_Acts________ESSWYIN1DA_00012 "ayumiqullelghutni." )
( B05___07_Acts________ESSWYIN1DA_00013 "Iwernga aghyuughlleqanka qepghaghtelaaghughtestilghiit." )
( B05___07_Acts________ESSWYIN1DA_00014 "Kingunganeng aghyuughilleghma kinguneghten tagillequt nunamun akequsaqegkamnun, tamaani manigughlleqaatnga.’ Tawaten Kiyaghneq pikaaguq." )
( B05___07_Acts________ESSWYIN1DA_00015 "Taagken Kiyaghneq akequsangllaqaq Abraham-emun nalluniighutkesqelluku circumcise-elleq." )
( B05___07_Acts________ESSWYIN1DA_00016 "Enkaam Abraham circumcise-ekaq." )
( B05___07_Acts________ESSWYIN1DA_00017 "Ighnengyami Isaac-meng pingayuneng inglulek aghneq atughyagu circumcise-ekaa ellngallu." )
( B05___07_Acts________ESSWYIN1DA_00018 "Tawateghpigaq Isaac-em circumcise-ekaa ighneni Jacob." )
( B05___07_Acts________ESSWYIN1DA_00019 "Jacob-em circumcise-elaqii qula maalghuk siipneqluku ighneni." )
( B05___07_Acts________ESSWYIN1DA_00020 "Taakut piinliisiqii ramkengan Israel-em." )
( B05___07_Acts________ESSWYIN1DA_00021 "“Anglilaghaalluteng Jacob-em ighneghita aqinakepigtekaat anglegutseng Joseph, enkaam akikegkaat Egypt- eghmiinun qepghaghtelaaghuluku." )
( B05___07_Acts________ESSWYIN1DA_00022 "Iwernga Kiyaghneghem nayuqegkaa," )
( B05___07_Acts________ESSWYIN1DA_00023 "seghleliinghani kayusighaqegkanga." )
( B05___07_Acts________ESSWYIN1DA_00024 "Kiyaghneghem peghqinellelitkaa enkaam Pharaoh-m umiilgan Egypt-em, efquqluku umiilgataghaaghtestekaa Egypt-mun, igleghutistengllaqaallu mangteghaminunllu, qepghaghteminunllu." )
( B05___07_Acts________ESSWYIN1DA_00025 "Taagken neqangisagllakaq Egypt-millu, Canaan-millu, elngaatall uglaq iyatiquteghllakaq." )
( B05___07_Acts________ESSWYIN1DA_00026 "Sivuneputlu neqangisagllakat." )
( B05___07_Acts________ESSWYIN1DA_00027 "Jacob-em nagaqughyamiki Egypt-eghmiit grain- meng kagpagllagumaniluki, ighneni pikengyaghtiisqegkii." )
( B05___07_Acts________ESSWYIN1DA_00028 "Tuunglighhaani alla piyata, Joseph-em anengani ungipaatkii ellngitnun uyughaqniluni." )
( B05___07_Acts________ESSWYIN1DA_00029 "Enkaam umiilgem Pharaoh-m anglegutkututangi liigikegkii." )
( B05___07_Acts________ESSWYIN1DA_00030 "Taagken Joseph-em lipeghsaqaa atani Jacob, nengllugutelghutangillu nuugtesqelluki Egypt-mun." )
( B05___07_Acts________ESSWYIN1DA_00031 "Qamaglluteng" )
( B05___07_Acts________ESSWYIN1DA_00032 "-nguftut." )
( B05___07_Acts________ESSWYIN1DA_00033 "Enkaam Jacob-enkut nuugtekat." )
( B05___07_Acts________ESSWYIN1DA_00034 "Tamaani Jacob tuqukaq, kingunganeng tagtalmi taakwani ilangillu sivuneput tuqulaghaatkat." )
( B05___07_Acts________ESSWYIN1DA_00035 "Taakwaningani neghqwaaghit aglaalluki Shechem-emun, llivenqigtekiit nunakun Abraham-em tukfiqaakun Hamor-em kingunghaneng." )
( B05___07_Acts________ESSWYIN1DA_00036 "“Kiyaghneghem Abraham-emun akequsaa piyaghtungestaghaquqlu, sivuneput nulaghllakat Egypt-mi." )
( B05___07_Acts________ESSWYIN1DA_00037 "Taagken Egypt nutaghameng umiilengegkaq, taam umiilgem nallukngwaaqanga Joseph." )
( B05___07_Acts________ESSWYIN1DA_00038 "Sivunemta nulaghllallghit apalluqluki umiilgem peghqiniqulluki ikfiqestekii sivuneput, talwa taghnughhaghhiit aanutestaqluki pikii tuqusqelluki." )
( B05___07_Acts________ESSWYIN1DA_00039 "Tawaten kiyaghsimaluki Moses allgeqaq, yuukegtepiglleghii taghnughhaq." )
( B05___07_Acts________ESSWYIN1DA_00040 "Angayuqagkenka nemegni iighaghtumeng aflengakegkaak pingayut tanqit." )
( B05___07_Acts________ESSWYIN1DA_00041 "Iighaghtughpagningiisamegnegu aanutkaak." )
( B05___07_Acts________ESSWYIN1DA_00042 "Umiilgem panigan naalkelluku allughqiluku, anglistekaa ighneqelghiistun." )
( B05___07_Acts________ESSWYIN1DA_00043 "Egypt-eghmiit apeghtuqaat liitkameggneng." )
( B05___07_Acts________ESSWYIN1DA_00044 "Enkaam Moses peghqinghughighllagyalghiimi akuzillguughqaaghllakaq, aghtiigalnguqlu sameng tamaghhaaneng." )
( B05___07_Acts________ESSWYIN1DA_00045 "“Moses" )
( B05___07_Acts________ESSWYIN1DA_00046 "uksughtutkalighyami Israel-eghmiilgutni esghaghyugluki esghaghyaghtuqii." )
( B05___07_Acts________ESSWYIN1DA_00047 "Tawani esghaqaa Egypt-eghmiim amyuutkegkanga Israel-eghmii." )
( B05___07_Acts________ESSWYIN1DA_00048 "Enkaam Moses-em Israel-eghmii igughluku tuqutkaa Egypt-eghmii." )
( B05___07_Acts________ESSWYIN1DA_00049 "Tawani sumeghtaghaqaayalghii Israel-eghmiilgutminun liigikelleqniluku Kiyaghneghmun kayagtelleni ellngitnun aghulaqutistenguluku Egypt-meng." )
( B05___07_Acts________ESSWYIN1DA_00050 "Iwernga liigikumangilkangat." )
( B05___07_Acts________ESSWYIN1DA_00051 "Unaamingani esghaqakek Israel-eghmiik pillugullghiik." )
( B05___07_Acts________ESSWYIN1DA_00052 "Akuzinnaqutkegkaqsaqek, ‘Pillugutegpenatek yulgutkututek.’" )
( B05___07_Acts________ESSWYIN1DA_00053 "Yeghlegi amyuqetiqelghiim yugem ayagaghlluku Moses pikaa, ‘Kitum igleghutistengllaghtaten, nanqigtistengllaghtatenllu whangkunnun?" )
( B05___07_Acts________ESSWYIN1DA_00054 "Whangallu tuqusugsingaa ighivgaq tuqutelleghpetun Egypt-eghmii?’" )
( B05___07_Acts________ESSWYIN1DA_00055 "Yugem tawaten piyatni Moses qimakaq Midian- mun, tamaani allaneghtaakaq." )
( B05___07_Acts________ESSWYIN1DA_00056 "Qenwat nulightughluni ighnengegkaq maalghugegneng." )
( B05___07_Acts________ESSWYIN1DA_00057 "“Moses," )
( B05___07_Acts________ESSWYIN1DA_00058 "ayumiqulleq Midian-metutkelluku kilgaanun aghulaqegkaq Mount Sinai-em uvitanganun." )
( B05___07_Acts________ESSWYIN1DA_00059 "Tawani esghaqaa yaqulek kumaghulghiimi uqfillegami." )
( B05___07_Acts________ESSWYIN1DA_00060 "Allaaghlluwhaghyagutkaqegkanga." )
( B05___07_Acts________ESSWYIN1DA_00061 "Kenqigtengngwaaghnaluku takukaa, kaasaghtughaqaallu Atanghem pikaa," )
( B05___07_Acts________ESSWYIN1DA_00062 "‘Kiyaghneghuunga, sivuneghpek Abraham- enkut Isaac-enkut Jacob-enkut Kiyaghneqaatnga.’ Moses alingruuqaq repall ungelegtekaq talwa esghaghyugumangitkaa." )
( B05___07_Acts________ESSWYIN1DA_00063 "Atanghem pikaa, ‘Kaamgegken mataghtikek qayughllak whanga apalluqlunga agleghnalghiinguuq nekevghavigen." )
( B05___07_Acts________ESSWYIN1DA_00064 "Esghapaganka yugenka amyuutkegkangit Egypt-mi, nagatanka ngilleglleghhiit." )
( B05___07_Acts________ESSWYIN1DA_00065 "Ukigtunga yugulinaluki Egypt-eghmiineng." )
( B05___07_Acts________ESSWYIN1DA_00066 "Enkaam whaa kayaggnaqamken Egypt-mun.’" )
( B05___07_Acts________ESSWYIN1DA_00067 "“Taananguuq Moses Israel-eghmiit ighsakaqngamegteggu pikaat, ‘Kitum igleghutistengllaghtatenllu nanqigtistengllaghtatenllu whangkunnun?’ Iwernga ellnganguuq Kiyaghneghem uteghnightestekaa Egypt-mun igleghutistengulukullu yugulighistengulukullu ellngitnun." )
( B05___07_Acts________ESSWYIN1DA_00068 "Tawaten Kiyaghneghem pikaqaa yaqulegkun kumaghulghiimi uqfillegami." )
( B05___07_Acts________ESSWYIN1DA_00069 "Moses allaaghluwhaghtighllagaataghluni Egypt-mi, aghulaqutkaqii sivuneput Egypt-meng." )
( B05___07_Acts________ESSWYIN1DA_00070 "Wata allaaghlluwhaghtiighaataqaaguq Red Sea-millu, igleghalleghmeggnillu kilgaani maghyaghqughaqngamiki" )
( B05___07_Acts________ESSWYIN1DA_00071 "ayumiqulleghni." )
( B05___07_Acts________ESSWYIN1DA_00072 "Taananguuq Moses Israel-eghmiinun whaten pikaq, ‘Kiyaghneghem uuknaliqista nakmikelleqaa yugpesineng whanga nakmikelleghmitun uuknaliqistengulunga.’" )
( B05___07_Acts________ESSWYIN1DA_00073 "Taananguuq Moses sivunemnnitkaq qerngughutaqngata kilgaani Mount Sinai-em tungangangi." )
( B05___07_Acts________ESSWYIN1DA_00074 "Tawani naayghami yaqulgem aleghqughyatni tugukii Kiyaghneghem Liilightuusii apeghtuusat naten kiyaghtelleghqameng." )
( B05___07_Acts________ESSWYIN1DA_00075 "Taagken aapqii taakut sivunemnnun enkaam ellngita nagneghtekaqiit whangkunnun." )
( B05___07_Acts________ESSWYIN1DA_00076 "“Iwernga sivunemta Moses qaatkesugumangitaatlu, igleghutisteksugumangitaatlu, yeghlegi uteghsukaagut Egypt-mun." )
( B05___07_Acts________ESSWYIN1DA_00077 "Enkaam Moses-em anengaa Aaron pikaat, ‘Kiyaghnengllaghteghqut maghyaghqiisqelluta." )
( B05___07_Acts________ESSWYIN1DA_00078 "Nallukaghput Moses samatanga, legan aghulaqulluta Egypt-meng unitiinkut.’" )
( B05___07_Acts________ESSWYIN1DA_00079 "Enkaam kiyaghnengllaqat kaawaghaghsugnilngughmeng, aghqerraaqaatlu." )
( B05___07_Acts________ESSWYIN1DA_00080 "Neqenghaghqegkatlu quulvaghnaluku ulimaaghteng." )
( B05___07_Acts________ESSWYIN1DA_00081 "“Tawaten piyata Kiyaghneghem tunutkiillu, pegtekiillu elngaatall maniguutesqelluki siqineghmun, tanqimun, ighaleqetaaghnunllu." )
( B05___07_Acts________ESSWYIN1DA_00082 "Ataneq whaten pikaaguq uuknaliqistet igaqellghitni, ‘Israel-eghmiini," )
( B05___07_Acts________ESSWYIN1DA_00083 "ayumiqulleghni igleghangulusi kilgaani aghqerraaghumangitaghpesinga tuqutiineghpesini teghikusameng." )
( B05___07_Acts________ESSWYIN1DA_00084 "Yeghlegi kelqutaaqegkaqasi tiintat manigughviguluki kiyaghnengllaqamun Moloch-mun, kelqutaaqegkaqaghsillu ighaleqetaangllaqaq maniguusiiluku Rephan-mun." )
( B05___07_Acts________ESSWYIN1DA_00085 "Tamaaken apalluqluku anguyagpesinun aghulaqutesleqamsi naghughlluku Babylon.’”" )
( B05___07_Acts________ESSWYIN1DA_00086 "Stephen paninang akuzikaq, “Sivuneput kilgaanilluki Kiyaghneghem tiintanglliisqegkii amimeng manigughviguluki ellminun." )
( B05___07_Acts________ESSWYIN1DA_00087 "Ulimakaqiit tawatengwaaq Kiyaghneghem apeghtuutellghatun Moses-mun." )
( B05___07_Acts________ESSWYIN1DA_00088 "Kelqutaaqegkiit taakut tiintat neqanguusiiluki Kiyaghneghem nayuutngallghanun." )
( B05___07_Acts________ESSWYIN1DA_00089 "Taakwaningani Moses tuquyan Kiyaghneghem nakmikegkaa Joshua igleghutistekesqelluku sivunemnnun." )
( B05___07_Acts________ESSWYIN1DA_00090 "Joshua- m maghyaghqughyisteng nunamun Kiyaghneghem akequsaqegkaanun taakut tiintat kelqegkiit." )
( B05___07_Acts________ESSWYIN1DA_00091 "Takukameggnun nunamun kaasalghiimeng yulguftuq." )
( B05___07_Acts________ESSWYIN1DA_00092 "Iwernga Kiyaghneghem sivunemnnun ighlleghtestekii yugi, enkaam sivuneput nelikat taaggun nunakun." )
( B05___07_Acts________ESSWYIN1DA_00093 "Tamaani nagneghutkiit taakut tiintat maniguutfiguluki Kiyaghneghmun kenlanga umiileliitelleghmeggnun David." )
( B05___07_Acts________ESSWYIN1DA_00094 "David-em kiyaghtaallgha elngaatall efqughnapigtekaalghii Kiyaghneghmi." )
( B05___07_Acts________ESSWYIN1DA_00095 "Enkaam David-em aaptekaqsaqanga whaten, ‘Kiyaghnegha Jacob-em, mangteghangllaghlakaan?’ Iwernga Kiyaghneghem pisimangilkanga," )
( B05___07_Acts________ESSWYIN1DA_00096 "yeghlegi David-em ighneghan Solomon-em mangteghangllaqaa Kiyaghneq." )
( B05___07_Acts________ESSWYIN1DA_00097 "“Iwernga Kiyaghneghllak kiyaghsigatuq mangteghani yuget ulimaaghitni." )
( B05___07_Acts________ESSWYIN1DA_00098 "Whaten Ataneq pikaaguq uuknaliqistem igaqellghani," )
( B05___07_Acts________ESSWYIN1DA_00099 "‘Qilak aqumutaqaqa, nunallu itegaghiitaqaqa." )
( B05___07_Acts________ESSWYIN1DA_00100 "Sangan mangteghangllaghnaqestengnga?" )
( B05___07_Acts________ESSWYIN1DA_00101 "Meghnalivigitaangunghitunga." )
( B05___07_Acts________ESSWYIN1DA_00102 "Ulimaaqenghiisikuun sangwaa qamatengngwaaghluku?’”" )
( B05___07_Acts________ESSWYIN1DA_00103 "Stephen-em nagneghutkii, “Pineghllugllagni elpesi, qaatkesugigataghsi, ugpeqsugigataghsi Kiyaghneq." )
( B05___07_Acts________ESSWYIN1DA_00104 "Kiyaghneghem ungipii nagasugigatasi, ighsakeraaghaqagsillu Agleghnalghiik Taghneghak sivuneghpesistungwaaq." )
( B05___07_Acts________ESSWYIN1DA_00105 "Qamaglluki Kiyaghneghem uuknaliqistengi sivuneghpesi amyuutkegkaqiit." )
( B05___07_Acts________ESSWYIN1DA_00106 "Tuququqaqiit uuknaliqistet uuknaliqutkesatgu Seghleghqumangilnguq tagiyaghqaaningatgu." )
( B05___07_Acts________ESSWYIN1DA_00107 "Enkaam kaasan, uveghpagulluku tuqutkaqaghsi." )
( B05___07_Acts________ESSWYIN1DA_00108 "Elpesinguusi Kiyaghneghem yaqulegteggun tuunegkii Liilightuusaneng, qaatkumangitasi.”" )
( B05___07_Acts________ESSWYIN1DA_00109 "Agghistet nagalluku Stephen sakrituteghllakat repall ggiistaghaatkaat." )
( B05___07_Acts________ESSWYIN1DA_00110 "Iwernga Stephen, imighngalghii Agleghnalghiigneng Taghneghagneng, sivugsalghiimi qilagmun esghaqaa Kiyaghneghem nighughqellgha, Jesus-llu nekevghalghii Kiyaghneghem aghenqigneghani." )
( B05___07_Acts________ESSWYIN1DA_00111 "Pikii, “Esghaqaghtegguqun!" )
( B05___07_Acts________ESSWYIN1DA_00112 "Esghaghaqa qilak qelpelghii, Ighneghallu Yugem nekevghalghii Kiyaghneghem aghenqigneghani!”" )
( B05___07_Acts________ESSWYIN1DA_00113 "Agghistet siguteteng saapluki iiggmeggneng, araghaataasimaghmeng qamaglluteng sughukaat Stephen." )
( B05___07_Acts________ESSWYIN1DA_00114 "Siingvagaatameng aghulaqutkaat Jerusalem-emeng, tuqunnaluku milughpagaataghhiinaq." )
( B05___07_Acts________ESSWYIN1DA_00115 "Taagken Stephen-em avutkistengita qaasliteng mataghlluki nukalpigam Saul-em saaghwakun lliluki milughpagaataghyuggaaqaat." )
( B05___07_Acts________ESSWYIN1DA_00116 "Tamaakutlu ilangita milughpagaataqaat." )
( B05___07_Acts________ESSWYIN1DA_00117 "Whaa uyghagem tekiqaghvikngatni Stephen yughaqaq, “Ataneq Jesus, taghneghagka tuguklighqek.”" )
( B05___07_Acts________ESSWYIN1DA_00118 "Segesqughlluni iglagtupiglluni pikaq, “Ataneq, seghevutiki whaken seghleghqellghitneng.” Tawaten piluni tuqukaq." )
