( B01___20_Matthew_____ESSWYIN1DA_00001 "Matthew" )
( B01___20_Matthew_____ESSWYIN1DA_00002 "Paninang Jesus-em pikii, “Ataneghpagullgha Qilagem yugtun ayuquq grapes-meng piitesighaghvilek." )
( B01___20_Matthew_____ESSWYIN1DA_00003 "Unaanguluku aanluni tugulaasaghtuqaq qepghaghtekaghqameng piitesighaghvigminun." )
( B01___20_Matthew_____ESSWYIN1DA_00004 "Aghneghmun tawavek itagnaqegkii akileghtughnaluki ataasikaghtaan denarius-meng, taagken qepghaghyaghtestekii." )
( B01___20_Matthew_____ESSWYIN1DA_00005 "Nine-eklaagmi aaneqiglluni esghaqii yuget nekevghataaghullghiit sagpenateng akilpegaghvigmi." )
( B01___20_Matthew_____ESSWYIN1DA_00006 "Enkaam pikii, ‘Elpesillu piitesighaghvimnun qepghaghyaghtek, akileghtughnaaghamsi qepghalleghpesistun’." )
( B01___20_Matthew_____ESSWYIN1DA_00007 "Enkaangam qepghaghyaatkat." )
( B01___20_Matthew_____ESSWYIN1DA_00008 "Taagken aghneghem qukaanillu, three-klaagmillu tawaten pilaataqaq." )
( B01___20_Matthew_____ESSWYIN1DA_00009 "Iiwenllu five- eklaagnaqaqaa, akilpegaghvigmun pikaq, taawanguq paninang yugem ilangi nekevghataaghaqeftut." )
( B01___20_Matthew_____ESSWYIN1DA_00010 "Aaptekii, ‘Sangafsi whaantaqetsi aghnelqusiq sagpenasi?’" )
( B01___20_Matthew_____ESSWYIN1DA_00011 "Kiimsiqaat, ‘Qayughllak kitum alngunak tugunghilkanginkut qepghaghtenguluta.’ Enkaam pikii, ‘Naqam elpesillu qepghaghyaghtek piitesighaghvimnun’." )
( B01___20_Matthew_____ESSWYIN1DA_00012 "“Ighivgaghyagu piitesighaghvilgem pikaa qepghaghtet naasquutistengat, ‘Qepghaghtet tuqlughteghluki akileghtughteghqi kingulighneng sivulighnun.’" )
( B01___20_Matthew_____ESSWYIN1DA_00013 "Five-eklaagmi qepghaghyaatkat tagilaghaasameng akileghtuusangegkat denarius- kaghtaan." )
( B01___20_Matthew_____ESSWYIN1DA_00014 "Enkaam sivuliit qepghaghtet akileghtuusangataghaghnaqniluteng pikaayalghiit, iwernga tagilaghaasalghiimeng ellngitlu akileghtuusangegkat denarius-kaghtaan." )
( B01___20_Matthew_____ESSWYIN1DA_00015 "Akileghtuusangyameng qivraaghutkaat piitesighaghvigem yuga." )
( B01___20_Matthew_____ESSWYIN1DA_00016 "Pikaat, ‘Kinguliiluki tugukaghten qepghaghtut ataasighhaghmun aflumun." )
( B01___20_Matthew_____ESSWYIN1DA_00017 "Whangkuta ughleghiightukut puqlaghllagmi aghnelqusiq, iwernga akileghtughaten whangkutestun angkaan.’" )
( B01___20_Matthew_____ESSWYIN1DA_00018 "Iwernga yugem pikaa ataasiq, ‘Nagataghten, ilakumtaamni, puughhneghitamken." )
( B01___20_Matthew_____ESSWYIN1DA_00019 "Itagnaqegkaqan qepghaghnaluten ataasimun denarius-mun." )
( B01___20_Matthew_____ESSWYIN1DA_00020 "Enkaam tuguluku akileghtuusan aglaa." )
( B01___20_Matthew_____ESSWYIN1DA_00021 "Akileghtughyuganka kinguliit yuget tugukanka akileghtuusaghpetun angkaan." )
( B01___20_Matthew_____ESSWYIN1DA_00022 "Piyukellemtun manika atughyaghqaqaqa." )
( B01___20_Matthew_____ESSWYIN1DA_00023 "Aqinaziin ighlegitutemneng?’”" )
( B01___20_Matthew_____ESSWYIN1DA_00024 "Taagken Jesus-em pikii, “Enkaam tamaakut kinguliit sivuliighsaghqaagut, sivuliit kinguliighsaghqaagut.”" )
( B01___20_Matthew_____ESSWYIN1DA_00025 "Jesus-em Jerusalem-emun mayuutkelluku yulghutneng aafutkii qula maalghuk siipneqluku maligsaaghteni aleghqughnaaluki." )
( B01___20_Matthew_____ESSWYIN1DA_00026 "Pikii, “Nagatek, Jerusalem-emun mayughnaqukut." )
( B01___20_Matthew_____ESSWYIN1DA_00027 "Tawani Ighnegha Yugem tuunelleqaat chief priest-enunllu, apeghtughikayugnunllu Liilightuusaneng enkaam nanqiglluku tuqusaghqaanilleqaat." )
( B01___20_Matthew_____ESSWYIN1DA_00028 "Taagken Gentile-enun tuunelleqaat." )
( B01___20_Matthew_____ESSWYIN1DA_00029 "Tawani legasiighwaatkelleqaat, kagsagmiglleqaat, qaquuraghlleqaatlu." )
( B01___20_Matthew_____ESSWYIN1DA_00030 "Iwernga pingayiitangani aghneghem unguvaghtesaghqaaguq.”" )
( B01___20_Matthew_____ESSWYIN1DA_00031 "Taagken Zebedee-m ighneghegkenka naangak tagikaq Jesus-mun ighneghegni kelqellukek." )
( B01___20_Matthew_____ESSWYIN1DA_00032 "Manungakun segesqughtekaq aapfiknaluku." )
( B01___20_Matthew_____ESSWYIN1DA_00033 "Jesus-em aaptekaa, “Sameng piighsin?” Aghnam kiimsiqaa, “Akeqinga Ataneghpagulleghpeni ighneghegka aqumesnakegken aallgha aghenqigneghpegun, ilanga saghumigneghpegun.”" )
( B01___20_Matthew_____ESSWYIN1DA_00034 "Iwernga Jesus-em pikii, “Liigikenghitaghsi sangutanga tungsiqaghsi." )
( B01___20_Matthew_____ESSWYIN1DA_00035 "Meghviknayaghestegneguu qayuusiq meghyaghqaqa?” Kiimsiqaak, “Piyaqleguukung.”" )
( B01___20_Matthew_____ESSWYIN1DA_00036 "Jesus-em pikakek, “Qaywa qayuusimneng meghellequtek, iwernga whangangunghituq nakmiighyaghqaq kinkuk aqumyaghqaatkek aghenqignemkunllu saghumignemkunllu." )
( B01___20_Matthew_____ESSWYIN1DA_00037 "Atama yataaghqegkaqaak taakuk aqumvigkak nakmikegkaminun.”" )
( B01___20_Matthew_____ESSWYIN1DA_00038 "Taakut ilangita qula maligsaaghtet nagaqughyamegtekek samatkek anglegutkullghiik ugumiyagutkagket." )
( B01___20_Matthew_____ESSWYIN1DA_00039 "Taagken Jesus-em tuqlughluki maligsaaghteni, pikii, “Liisimakasi Gentile-et igleghutistengita atanghutaqiit yuteng, aangwaaghughtekatlu yugita yukeghqutkaqiit." )
( B01___20_Matthew_____ESSWYIN1DA_00040 "Iwernga elpesi tawatesaghqaanghitusi." )
( B01___20_Matthew_____ESSWYIN1DA_00041 "Nalighsi igleghutistenguyukumi qepghaghtengughlli elpesinun." )
( B01___20_Matthew_____ESSWYIN1DA_00042 "Nalighsi aangelleghpigaayukumi qepghaghtelaaghughsaghqaaguq elpesinun," )
( B01___20_Matthew_____ESSWYIN1DA_00043 "katam tawaten Ighneghan Yugem pillghatun." )
( B01___20_Matthew_____ESSWYIN1DA_00044 "Tagimangituq qepghaatesqelluni iwernga tagikaaguq qepghaatinaluni, tuunalukullu unguvalleni naveghqellisiqnaluku uglapiglleghhiinun yugnun.”" )
( B01___20_Matthew_____ESSWYIN1DA_00045 "Jesus-enkut maligsaaghtekullghiit Jericho-meng aghulaqumaluki yulghuteghllagem maligtekaat Jesus." )
( B01___20_Matthew_____ESSWYIN1DA_00046 "Taawanguq tumet saningitni ayaakak yugek aqumlutek." )
( B01___20_Matthew_____ESSWYIN1DA_00047 "Nagaqughyamegnegu Jesus naghughhniluku akilghuukak, “Ataneq, Ighneghani David-em, nangllegyagutaghtikung!”" )
( B01___20_Matthew_____ESSWYIN1DA_00048 "Yulghutem ineghtekakek, nepiighesqellukek." )
( B01___20_Matthew_____ESSWYIN1DA_00049 "Iwernga qevuutaghalluku wata akilghuukak, “Ataneq, Ighneghani David-em, nangllegyagutaghtikung!”" )
( B01___20_Matthew_____ESSWYIN1DA_00050 "Enkaam Jesus-em aghuliighluni tuqlughlukek aaptekakek, “Sasqellutek piiqestek whangamnun?”" )
( B01___20_Matthew_____ESSWYIN1DA_00051 "Kiimsiqaak, “Ataneq, iyepung esghaghtestaghtiki!”" )
( B01___20_Matthew_____ESSWYIN1DA_00052 "Jesus-em nangllegyagullukek iiyngik saaftekii." )
( B01___20_Matthew_____ESSWYIN1DA_00053 "Tawaninginaq esghaasagutkak enkaam maligtekaak." )
