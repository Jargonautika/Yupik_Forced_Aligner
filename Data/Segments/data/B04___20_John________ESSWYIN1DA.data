( B04___20_John________ESSWYIN1DA_00001 "John" )
( B04___20_John________ESSWYIN1DA_00002 "Sivulighmi aghneghani santillghem, Mary Magdala-ghmii lliveghtekaq salin mamlegluku." )
( B04___20_John________ESSWYIN1DA_00003 "Esghaqaa uyghagrugllak iqilluni lliivghem paaynganeng." )
( B04___20_John________ESSWYIN1DA_00004 "Enkaam ketanqusnaq aglaqaq Simon Peter-munllu ilanganunllu maligsaaghtemun, Jesus-em piniqegkaanun." )
( B04___20_John________ESSWYIN1DA_00005 "Mary-m pikakek, “Nuugsimaat Ataneq lliivghaneng." )
( B04___20_John________ESSWYIN1DA_00006 "Nallukaghput navek llimatanga.”" )
( B04___20_John________ESSWYIN1DA_00007 "Enkaam Peter-enkuk aallghallu maligsaaghta lliveghtekak" )
( B04___20_John________ESSWYIN1DA_00008 "ketanqusnaq." )
( B04___20_John________ESSWYIN1DA_00009 "Aallgha Peter-meng sukalnguq, enkaam sivukluni kaatkaq." )
( B04___20_John________ESSWYIN1DA_00010 "Guughlluni qineghsalghiimi esghaqii qiipaghaat, iwernga iitghumangilnguq." )
( B04___20_John________ESSWYIN1DA_00011 "Kingungiighhaaneng Simon Peter kaalluni iitqaq lliveghmun, esghaqii qiipaghaat tawani." )
( B04___20_John________ESSWYIN1DA_00012 "Esghaqaallu allakaghmi qiipaghaq Jesus-em naasqwakun iimgutngayalghii." )
( B04___20_John________ESSWYIN1DA_00013 "Taagken aallgha maligsaaghta kaasuwhaaqaq lliveghmun iitqaq." )
( B04___20_John________ESSWYIN1DA_00014 "Esghaghyamigu ugpeqegkaa Jesus." )
( B04___20_John________ESSWYIN1DA_00015 "Salin esghallghilluki liigikumangitkangak Akuzitnilnguq Igaqegkaq unguvapestaaghyaghqaaniluku tuqulleghmeng." )
( B04___20_John________ESSWYIN1DA_00016 "Taagken maligsaaghtek aglaqak nemegnun." )
( B04___20_John________ESSWYIN1DA_00017 "Iwernga lliveghmi Mary qiyiqegkaq." )
( B04___20_John________ESSWYIN1DA_00018 "Qiyanqusiin guughlluni ilutmun qineghsalghiimi," )
( B04___20_John________ESSWYIN1DA_00019 "esghaqakek maalghuk yaqulgek atkuyaalgek qatelghiimeng." )
( B04___20_John________ESSWYIN1DA_00020 "Aqumgaftuk Jesus-em yugusiin lliviksaqangakun, aallgha naasqwan nengakun, ilanga itegaan nengakun." )
( B04___20_John________ESSWYIN1DA_00021 "Aaptekaak, “Aghnaq, sangavek qiyaaqsin?” Kiimsiqakek, “Nuugsimaat Atanqa." )
( B04___20_John________ESSWYIN1DA_00022 "Nallukaqa navek llimatangat.”" )
( B04___20_John________ESSWYIN1DA_00023 "Mary tawaten piluni qiivutkelluku esghaqaa Jesus nekevghalghii, iwernga nallukegkaa Jesus-ngutanga." )
( B04___20_John________ESSWYIN1DA_00024 "Jesus-em aaptekaa, “Aghnaq, sangavek qiyaaqsin?" )
( B04___20_John________ESSWYIN1DA_00025 "Kina ivaghaqsigu?” Mary-m piitesiighaghtenguniluku pikaqsaqanga, enkaam pikaa, “Yuguniiq, nusugumakuvgu ungipaatinga navek llimaten, enkaam aqfalleqaqa.”" )
( B04___20_John________ESSWYIN1DA_00026 "Jesus-em pikaa, “Mary”." )
( B04___20_John________ESSWYIN1DA_00027 "Mary-m qiivluku pikaa Hebrew-stun, “Rabboni”." )
( B04___20_John________ESSWYIN1DA_00028 "(Whaten pisiq, “Apeghtughista”.)" )
( B04___20_John________ESSWYIN1DA_00029 "Jesus-em pikaa, “Saaftegpenanga, salin mayiigatunga Atamun." )
( B04___20_John________ESSWYIN1DA_00030 "Iwernga aglaghluten anglegutemnun ungipaannaketen, ‘Mayughnaqunga Atamnun, elpesillu Atagpesinun, Kiyaghnemnun, elpesillu Kiyaghneghpesinun.’”" )
( B04___20_John________ESSWYIN1DA_00031 "Mary Magdala-ghmii aglaghluni maligsaaghtenun pikii, “Esghaamaaqa Ataneq.” Enkaam ungipaatkiillu Jesus-em ungipaatesqellghaneng." )
( B04___20_John________ESSWYIN1DA_00032 "Sivuliilghii aghnegha santillghem." )
( B04___20_John________ESSWYIN1DA_00033 "Ighivgaani tawani maligsaaghtet qerngughutkat." )
( B04___20_John________ESSWYIN1DA_00034 "Alingluteng Jews-et igleghutistengitneng, amiget maghqatngastekiit." )
( B04___20_John________ESSWYIN1DA_00035 "Jesus tagiluni akulangitgun nekevluni pikii, “Nekeggmelleq elpesinilli.”" )
( B04___20_John________ESSWYIN1DA_00036 "Tawaten piluni, kelgutkii iiggenillu saninillu, enkaam maligsaaghtet quyaghllakat esghaghluku Ataneq." )
( B04___20_John________ESSWYIN1DA_00037 "Taagken Jesus-em pilaataqii, “Nekeggmelleq elpesinilli." )
( B04___20_John________ESSWYIN1DA_00038 "Katam tawaten Atam kayagtellghatun whanga, tawateghpigaq kayagtamsi.”" )
( B04___20_John________ESSWYIN1DA_00039 "Tawaten piluni, aneghziigluki pikii, “Tuguklightekek Agleghnalghiik Taghneghak." )
( B04___20_John________ESSWYIN1DA_00040 "Seghevuskufsiki kinkut alngunak seghleghqellghitneng, Kiyaghneghem seghevulleqii." )
( B04___20_John________ESSWYIN1DA_00041 "Seghevunneghilkufsiki, Kiyaghneghem seghevunnaanghitii.”" )
( B04___20_John________ESSWYIN1DA_00042 "Thomas, (aatghan aallgha Malghi) maligsaaghtenisimangilnguq Jesus-em takwaaqngaki." )
( B04___20_John________ESSWYIN1DA_00043 "Thomas qula maalghuk siipneqegkangat maligsaaghtet." )
( B04___20_John________ESSWYIN1DA_00044 "Ilangita maligsaaghtet ungipaatkaat Thomas, “Esghaamaaghput Ataneq!” Iwernga Thomas-em pikii, “Ugpeqnaanghitaqa wetkuqun esghaqumki tuquuqallghi iigganilnguut." )
( B04___20_John________ESSWYIN1DA_00045 "Ugpeqnaanghitaqallu wetkuqun saaftekumki tuquuqallghetlu, saninganilnguqlu panalleq.”" )
( B04___20_John________ESSWYIN1DA_00046 "Santilleq ataasiq atughluku maligsaaghtet tawanllaataqat mangteghami, Thomas-llu tawanlenguq." )
( B04___20_John________ESSWYIN1DA_00047 "Amiget maghqatngaghngaata Jesus-em iteghvikluki nekevegkaq akulangitgun." )
( B04___20_John________ESSWYIN1DA_00048 "Pikii, “Nekeggmelleq elpesinilli.”" )
( B04___20_John________ESSWYIN1DA_00049 "Taagken Thomas pikaa, “Esghaghluki iiggenka saaftiki, saaftigullu sanika." )
( B04___20_John________ESSWYIN1DA_00050 "Aygughitiqefqaavegngam, ugpeghi.”" )
( B04___20_John________ESSWYIN1DA_00051 "Thomas-em pikaa, “Atanemni, Kiyaghnemni!”" )
( B04___20_John________ESSWYIN1DA_00052 "Taagken Jesus-em pikaa, “Ugpeqiiten qayughllak esghaqevnga." )
( B04___20_John________ESSWYIN1DA_00053 "Quyanaghhalek tamaakut ugpelghiit esghaghpenanga.”" )
( B04___20_John________ESSWYIN1DA_00054 "Jesus uglaghngaan allaaghlluwhaghtiighaataqaaguq esghaamanghitni maligsaaghtemi, igaqumangilnguugut ukuni igani." )
( B04___20_John________ESSWYIN1DA_00055 "Iwernga ukut igaqngalghiit igaqegkaagut elpesinun ugpeqesqelluku Jesus, Christ-angutanga, Ighnegha Kiyaghneghem." )
( B04___20_John________ESSWYIN1DA_00056 "Ugpeqelleghpesigun unguvallengellequsi Aatghakun." )
