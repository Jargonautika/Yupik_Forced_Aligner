( B03___09_Luke________ESSWYIN1DA_00001 "Luke" )
( B03___09_Luke________ESSWYIN1DA_00002 "Jesus-em tuqluqii qula maalghuk siipneqluku maligsaaghteni." )
( B03___09_Luke________ESSWYIN1DA_00003 "Qerngughusata aghtughyaghqaanghilleliquqiillu pilleghqaliquqiillu yugneng aanestesqelluki qamaglluki tughneghaat, naallghutesqellukillu aqnighneghet." )
( B03___09_Luke________ESSWYIN1DA_00004 "Taagken ungipaqiyaghtiisqegkii Ataneghpagullghaneng Kiyaghneghem, naallghuqiisqellukillu qinuyulghiit." )
( B03___09_Luke________ESSWYIN1DA_00005 "Pikii, “Igleghalleghpesinun sameng alngunak kelqegpenasi." )
( B03___09_Luke________ESSWYIN1DA_00006 "Ayaviingunasi, aqeftaghaangunasi, neqngunasi, maningunasi, talwa kelqefqaafsi simiitkaghqameng ggaatmeng." )
( B03___09_Luke________ESSWYIN1DA_00007 "Kinkunun alngunak iteghlusi upughaskangisi tawanlleghhaasi kenlanga aghulaqelleghqaghpesinun." )
( B03___09_Luke________ESSWYIN1DA_00008 "Enkaam kinkut upughanneghilkangisi, aghulaqneghpesini nemeng taagken, tukaataqiteki pagulangi itegaghpesi." )
( B03___09_Luke________ESSWYIN1DA_00009 "Tawaten pikufsi liisimakelleqaat kelengasaaghilleghsi Kiyaghneghem aghyuulleghqaaneng.”" )
( B03___09_Luke________ESSWYIN1DA_00010 "Maligsaaghtet aghulaqluteng nengiighhaat takuughaqiit, ungipaqikat Pinilghiineng Ungipaneng, naallghuquqatlu tamaghhiitni." )
( B03___09_Luke________ESSWYIN1DA_00011 "Herod-em igleghutistengan Galilee-m, nagaqughluki Jesus-em allaaghlluwhaghtillghi teggellghhiiqaq, qayughllak ilangita yuget pikangat John Paaptaayesta unguvaamaniluku tuqulleghmeng." )
( B03___09_Luke________ESSWYIN1DA_00012 "Paninang ilangita pikaat Elijah-nguniluku, enkaam ilangita pikaat naliq ayumightaq uuknaliqista unguvaamaniluku." )
( B03___09_Luke________ESSWYIN1DA_00013 "Herod pikaq, “John naasqwightestekaqaqa, iwernga kinangaawaqa yuuk nagaqughaqegkegka tawaten piiqelghii?” Enkaam Herod-em esghaghyukaa Jesus." )
( B03___09_Luke________ESSWYIN1DA_00014 "Apostle-et uteghnighluteng, Jesus ungipaatkaat apeghiighutelleghmeggneng." )
( B03___09_Luke________ESSWYIN1DA_00015 "Aghulaqutkii neghllagmun Bethsaida-mun ellnginaanaluteng." )
( B03___09_Luke________ESSWYIN1DA_00016 "Yulghutet naantulanga liigiksamegteggu maligtekaat." )
( B03___09_Luke________ESSWYIN1DA_00017 "Kaasata quyakluki ellngitnun akuzitkegkaa Ataneghpagullgha Kiyaghneghem, naallghutesulghiitlu naallghuquqii." )
( B03___09_Luke________ESSWYIN1DA_00018 "Whanikuyagu, qula maalghuk siipneqluku maligsaaghtengita takuluku pikaat, “Maana paaghqituq enkaam yulghutet aglaghtuutesqiki qantaghanlengughnun nengiighhaghnunllu piitesighaghtenunllu." )
( B03___09_Luke________ESSWYIN1DA_00019 "Tamaani tukughqangnayaghtutlu neghyaghqangnayaghtutlu.”" )
( B03___09_Luke________ESSWYIN1DA_00020 "Iwernga Jesus-em pikii, “Elpesi sameng neghyaghqaliteki.” Pikaat, “Legan taawa tallimat neqekrangllat, iqallugeklu naamapagningitut whaten uglaghqakalghiinun yugnun." )
( B03___09_Luke________ESSWYIN1DA_00021 "Wetkuqun navek neqengyaghtughtesukufkut taawa neghqennayaghaput qamaglluki.”" )
( B03___09_Luke________ESSWYIN1DA_00022 "Tawanlenguut entaqun" )
( B03___09_Luke________ESSWYIN1DA_00023 ",-nguut yuget, kesutkegpenaki aghnatlu taghnughhaatlu." )
( B03___09_Luke________ESSWYIN1DA_00024 "Maligsaaghteni pikii, “Aqumuutesqiteki qerngaqaghtiita, fifty-ngwaaqluki.”" )
( B03___09_Luke________ESSWYIN1DA_00025 "Maligsaaghtet pisqelleghmegestun qamaglluki aqumuutestekiit." )
( B03___09_Luke________ESSWYIN1DA_00026 "Taagken Jesus-em tuguluki tallimat neqekrangllat, iqallugeklu qilagmun sivuglluni, iyamsiqayugvikegkaa Kiyaghneq." )
( B03___09_Luke________ESSWYIN1DA_00027 "Taagken iiggmineng aavghughluki tuunegkii maligsaaghteminun uyegtesqelluki yugnun." )
( B03___09_Luke________ESSWYIN1DA_00028 "Qamaglluteng neghuutkat kepsuulluteng." )
( B03___09_Luke________ESSWYIN1DA_00029 "Maligsaaghtet tugulaghluki siipneghit imightuqiit qula maalghuk siipneqluku pasketet." )
( B03___09_Luke________ESSWYIN1DA_00030 "Ataasimi aghneghmi Jesus ellnginaghmi yughalghii." )
( B03___09_Luke________ESSWYIN1DA_00031 "Maligsaaghtengi qantaghanlenguut enkaam aaptekii, “Yuget kinangunilunga piiqatnga?”" )
( B03___09_Luke________ESSWYIN1DA_00032 "Kiimsiqaat, “John- nguniiqaaten Paaptaayesta, iwernga ilangita Elijah-nguniiqaaten." )
( B03___09_Luke________ESSWYIN1DA_00033 "Enkaam ilangita piiqaaten naliit ayumightaq uuknaliqista unguvaqaq.”" )
( B03___09_Luke________ESSWYIN1DA_00034 "Aaptekii, “Elpesimi kinanguniiqestengnga?” Peter-em kiimsiqaa, “Christ-akaaten Kiyaghneghem.”" )
( B03___09_Luke________ESSWYIN1DA_00035 "Iwernga Jesus-em ineghtengngwaaqii ungipaatefqaan kina alngunak pisqelluku." )
( B03___09_Luke________ESSWYIN1DA_00036 "Pikii, “Ighnegha Yugem uglalghiimeng ikfiqepestaaghyaghqaaguq, ighsaksaghqaqaatlu siivanlleghet, chief priest-et, apeghtughikayugetlu Liilightuusaneng." )
( B03___09_Luke________ESSWYIN1DA_00037 "Taagken tuqulleqaat, iwernga pingayiitangani aghneghem unguvaghllequq.”" )
( B03___09_Luke________ESSWYIN1DA_00038 "Taagken qamaglluki pikii, “Kitum alngunak maligsukuminga, ellmi katam piyukelleni peglluki, aghhutanga tamaghhaan tuguluku qaquurani, maligllinga." )
( B03___09_Luke________ESSWYIN1DA_00039 "Enkaam kitum alngunak peggneghilkumigu unguvalleni, iflayaghqaqaa." )
( B03___09_Luke________ESSWYIN1DA_00040 "Iwernga kitum alngunak pegtekumigu unguvalleni whanga apalluqlunga, yugulilleqaa." )
( B03___09_Luke________ESSWYIN1DA_00041 "Sangwaa yugem allgeghlleqagu iingunaan nuna piliilluku iflakumigu nalighmeng naafqegkumigu unguvalleni?" )
( B03___09_Luke________ESSWYIN1DA_00042 "Kitum alngunak kayngukegkanganga, akuzitenkallu, Ighneghan Yugem kayngukelleqaa tagikumi nighughqelleghmikun, nighughqengngallghitgunllu Atam, agleghnalghiitlu yaqulget." )
( B03___09_Luke________ESSWYIN1DA_00043 "Iwernga ipa ungipaatamsi, ilasi nekevghallghiit whani tuquyaghqaanghitut kenlanga esghalleghmeggnun Ataneghpagullgha Kiyaghneghem.”" )
( B03___09_Luke________ESSWYIN1DA_00044 "Tawaten Jesus akuziluni, pingayuneng inglulek aghneghet atughluki, kelqegkii Peter-enkut John-enkut James-enkut." )
( B03___09_Luke________ESSWYIN1DA_00045 "Mayuqat naayghamun yughaghnaluni." )
( B03___09_Luke________ESSWYIN1DA_00046 "Yughaamaluku, gginaa allangughtekaq, aatkiillu qaterakguutkat nighugraketun." )
( B03___09_Luke________ESSWYIN1DA_00047 "Taagken aliighaghtekak maalghuk yugek nighugullutek qilagem nighughqellghakun, Moses-enkunguftuk Elijah-nkuk." )
( B03___09_Luke________ESSWYIN1DA_00048 "Aleghqughaqeftaak Jesus tuqulleghqaaneng Jerusalem-emi;" )
( B03___09_Luke________ESSWYIN1DA_00049 "tawaten tuqukumi apeghiighlleqaa Kiyaghneghem uspeqellgha." )
( B03___09_Luke________ESSWYIN1DA_00050 "Peter-enkut qavanghaateghllakat, iwernga taghtughluteng esghaqaat Jesus-em nighughqellgha, yugeklu nekevghalgutkek." )
( B03___09_Luke________ESSWYIN1DA_00051 "Yugek unitaqaaklu Jesus, Peter-em pikaa, “Yuguniiq, itagnapigtuq whaanlenguukut!" )
( B03___09_Luke________ESSWYIN1DA_00052 "Pingayut azigutat nekefnaqaput elpenunllu Moses-munllu Elijah-munllu.” (Peter akuzikaq nallukluku sameng piiqutni.)" )
( B03___09_Luke________ESSWYIN1DA_00053 "Salin akuzimaluku qilagwaaq aliighluni saapegkii." )
( B03___09_Luke________ESSWYIN1DA_00054 "Maligsaaghtet alingegkat qilagwaaghem saapsisteng." )
( B03___09_Luke________ESSWYIN1DA_00055 "Qilagwaaghmeng mem pikii, “Una Ighneqaqa, nakmikegkaqa!" )
( B03___09_Luke________ESSWYIN1DA_00056 "Nagataqiteggu!”" )
( B03___09_Luke________ESSWYIN1DA_00057 "Ma nepiighyalghiimi Jesus ellnginaaftuq." )
( B03___09_Luke________ESSWYIN1DA_00058 "Maligsaaghtet sameng pimangilnguut, esghaqaghtengllu aapghumangilkangat kitumun alngunak." )
( B03___09_Luke________ESSWYIN1DA_00059 "Unaamingani naayghameng ukigyalghiimeng yulghuteghllaget Jesus utaqaaqeftaat." )
( B03___09_Luke________ESSWYIN1DA_00060 "Yulghuteghllaget akulngitneng yuuk akilghuukaq, “Apeghtughista, maniguutunga elpenun ighneqa esghaqiisqelluku qayughllak kezemaghhaalghii avaqutaqa." )
( B03___09_Luke________ESSWYIN1DA_00061 "Ilumikun tughneghalghuuq, tugupiggneghminigu araghaataghqaqaa, sayugpagtaghtesimaan kenlanga qaangha puuglliighqellghanun." )
( B03___09_Luke________ESSWYIN1DA_00062 "Aqnighqeghllagaqaa, unitelqungigataallu." )
( B03___09_Luke________ESSWYIN1DA_00063 "Maligsaaghtegpenun aanestaghtesqumayaghaqa iwernga pipagningitaat.”" )
( B03___09_Luke________ESSWYIN1DA_00064 "Jesus-em pikii, “Kii, elpesi yugni ugpellghitusillu seghleghwaaghuusillu!" )
( B03___09_Luke________ESSWYIN1DA_00065 "Naten tagkaan elpesininnaqsinga ugpeqesqellunga?” Taagken yuuk pikaa, “Ighneghen tagitigu whavek.”" )
( B03___09_Luke________ESSWYIN1DA_00066 "Tagimaluku tughneghaam ulleghlluku sayugpagtaghtestekaa." )
( B03___09_Luke________ESSWYIN1DA_00067 "Iwernga Jesus-em qelqaa tughneghaq aanesqelluku, enkaam naallghulluku mekelghiiq atanganun tuunegkaa." )
( B03___09_Luke________ESSWYIN1DA_00068 "Qamaglluteng yuget saghiighayagutkaat aghtughyaghqaanghitelleghllaga Kiyaghneghem." )
( B03___09_Luke________ESSWYIN1DA_00069 "Paninang yuget saghiighayugumaluki tamaghhaaneng Jesus-em apeghiillghaneng, maligsaaghteni pikii," )
( B03___09_Luke________ESSWYIN1DA_00070 "“Nagatngwaaghtek, puygugpenaan una:" )
( B03___09_Luke________ESSWYIN1DA_00071 "Ighnegha Yugem uveghpagutellengnaqnguuq taagken yuget tugulleqaat.”" )
( B03___09_Luke________ESSWYIN1DA_00072 "Iwernga liigikumangilkangat tawaten pillgha qayughllak umyugiit liigiksaghqaananighqegkaalghiit." )
( B03___09_Luke________ESSWYIN1DA_00073 "Tetukaat aapneghmeng sangami tawaten akuzillghaneng." )
( B03___09_Luke________ESSWYIN1DA_00074 "Taam kingunaneng maligsaaghtet aaghtiiraaghutkat nalighteng angelleghpigaayaghqaatanga." )
( B03___09_Luke________ESSWYIN1DA_00075 "Iwernga Jesus-em liisimakegkii sumeghtaghallghit." )
( B03___09_Luke________ESSWYIN1DA_00076 "Enkaam tuguluku taghnughhaq saaghwmikun nekevestekaa." )
( B03___09_Luke________ESSWYIN1DA_00077 "Pikii, “Kitum alngunak atemkun tugukliqumigu una taghnughhaq, tuguklighlleqaanga." )
( B03___09_Luke________ESSWYIN1DA_00078 "Enkaam kitum alngunak tugukliquminga, tuguklighlleqaa kayagtisteka." )
( B03___09_Luke________ESSWYIN1DA_00079 "Kina alngunak ukalighpigaq akulegpesinilnguq, angelleghpigaaguq.”" )
( B03___09_Luke________ESSWYIN1DA_00080 "John-em pikaa, “Yuguniiq, esghaamaghput yuuk ateghpegun aanesqulghii tughneghaghneng." )
( B03___09_Luke________ESSWYIN1DA_00081 "Enkaam ineghsimaaghput qayughllak whangkunnun ilatnganghilnguq.”" )
( B03___09_Luke________ESSWYIN1DA_00082 "Jesus-em pikaa, “Ineghtegpenaan qayughllak kina alngunak elpesinun kipullgginaanghilnguq elpesinun ayuquq.”" )
( B03___09_Luke________ESSWYIN1DA_00083 "Tughaaghyan Jesus-em qilagmun mayulleghqani, qakiqniqepigtekaq Jerusalem-ennaluni." )
( B03___09_Luke________ESSWYIN1DA_00084 "Kayagtekii ilangi ungipaghtet igleghtekestiisqelluki sivumini." )
( B03___09_Luke________ESSWYIN1DA_00085 "Samaria-mun pikat nekaghqangusaghtughnaluku." )
( B03___09_Luke________ESSWYIN1DA_00086 "Iwernga Samaria-ghmiit upughanneghitkaat qayughllak Jerusalem-emun maniguusaghtuulghii." )
( B03___09_Luke________ESSWYIN1DA_00087 "Maligsaaghtegkenka, James- enkuk John-enkuk esghapagluki yuget ighsakegkangat Jesus, aaptekaak, “Ataneq, Kiyaghneghmun tungsiiteltekii-i qilagmeng ukigtesqelluku keneq paneghtesqelluki?”" )
( B03___09_Luke________ESSWYIN1DA_00088 "Jesus-em qiivlukek aghyuuqakek." )
( B03___09_Luke________ESSWYIN1DA_00089 "Taagken ilanganun nem aglaqat." )
( B03___09_Luke________ESSWYIN1DA_00090 "Tumetgun igleghsimaluki yugem Jesus pikaa, “Maliglleqamken navek alngunak pikuvek.”" )
( B03___09_Luke________ESSWYIN1DA_00091 "Jesus-em pikaa, “Kaviighet riigtelguut, qawaaget unglutelguut, iwernga Ighnegha Yugem nekaghqiituq.”" )
( B03___09_Luke________ESSWYIN1DA_00092 "Taagken ilanga yuuk Jesus-em pikaa, “Maligtinga.” Iwernga yugem pikaa, “Ataneq, maliglleqamken iwernga sivukluku ataka qungughyaghtughnaqaqa.”" )
( B03___09_Luke________ESSWYIN1DA_00093 "Jesus-em pikaa, “Tamaakut tuqukat qungughlitki tuqumasliiteng." )
( B03___09_Luke________ESSWYIN1DA_00094 "Iwernga elpek, aghulaqluten ungipaqsaghtughhu Ataneghpagullgha Kiyaghneghem.”" )
( B03___09_Luke________ESSWYIN1DA_00095 "Ilangan yugem pikaa, “Ataneq, maliglleqamken iwernga sivukluki nemiinka ungipaasaghtuqaghnaqanka.”" )
( B03___09_Luke________ESSWYIN1DA_00096 "Jesus-em pikaa, “Kina alngunak piitesighaghvigmini peksighqimaluni nunameng qiivaataqumi uteghmun itagnaghnaanghituq Ataneghpagullghanun Kiyaghneghem.”" )
