( B01___05_Matthew_____ESSWYIN1DA_00001 "Matthew" )
( B01___05_Matthew_____ESSWYIN1DA_00002 "Jesus-em esghaghluki yulghuteghllaget maligullghiit, qemimun mayughluni aqumegkaq." )
( B01___05_Matthew_____ESSWYIN1DA_00003 "Maligsaaghtemi takulaghaasatni," )
( B01___05_Matthew_____ESSWYIN1DA_00004 "apeghtughikaq:" )
( B01___05_Matthew_____ESSWYIN1DA_00005 "“Tamaakut liisimakilghiit aklukingalleghmeggneng Kiyaghneghem kayusillghaneng quyastellelguut, qayughllak yukii Ataneghpagullghan Qilagem." )
( B01___05_Matthew_____ESSWYIN1DA_00006 "Tamaakut qivghulghiit quyastellelguut, qayughllak Kiyaghneghem ilutughsaghyaghqaqii." )
( B01___05_Matthew_____ESSWYIN1DA_00007 "Tamaakut qusevegngalghiit quyastellelguut, qayughllak Kiyaghneghem tuunyaghqaqaa nuna ellngitnun." )
( B01___05_Matthew_____ESSWYIN1DA_00008 "Tamaakut atuqiyupiglleghhiit Kiyaghneghem piyukellghaneng quyastellelguut, qayughllak Kiyaghneghem tuunyaghqaqii piyukellghitneng." )
( B01___05_Matthew_____ESSWYIN1DA_00009 "Tamaakut nangllegtalghiit quyastellelguut, qayughllak Kiyaghneghem nangllegyagusaghqaqii." )
( B01___05_Matthew_____ESSWYIN1DA_00010 "Tamaakut umyugaqegtat quyastellelguut, qayughllak esghaghyaghqaqaat Kiyaghneq." )
( B01___05_Matthew_____ESSWYIN1DA_00011 "Tamaakut nekeggmellengestikayuget yugneng quyastellelguut, qayughllak Kiyaghneghem avaqutaqniyaghqaqii." )
( B01___05_Matthew_____ESSWYIN1DA_00012 "Tamaakut amyuutkellengelghiit atuqutmeggneng Kiyaghneghem piyukellgha, qaatkutngatmeggneng quyastellelguut, qayughllak yukii Ataneghpagullghan Qilagem." )
( B01___05_Matthew_____ESSWYIN1DA_00013 "“Quyastellelguusi yuget seghlequuqangisi, amyuutkegkangisi, iqlengiqutkegkangisi maligsaaghtengutegpesineng whangamnun." )
( B01___05_Matthew_____ESSWYIN1DA_00014 "Elngaatall quyaghllagtek qayughllak qilagmi pama akileghtuusaghqalegllaguusi." )
( B01___05_Matthew_____ESSWYIN1DA_00015 "Amenqun, neghighluku uuknaliqistet amyuutkegkiit katam maaten amyuutkellghistun elpesi." )
( B01___05_Matthew_____ESSWYIN1DA_00016 "“Taghyustun ayuqusi nunam yuganun." )
( B01___05_Matthew_____ESSWYIN1DA_00017 "Iwernga taghyuq taghyughningiiskuni, alla naten taghyughnighsaghqaanghituq." )
( B01___05_Matthew_____ESSWYIN1DA_00018 "Atuunanighllequq samun alngunak enkaam egllequq taagken yuget tutmaasghaqelleqaat.”" )
( B01___05_Matthew_____ESSWYIN1DA_00019 "“Nighugestun ayuqusi nunam yuganun." )
( B01___05_Matthew_____ESSWYIN1DA_00020 "Neghllak qemim qaaynganilnguq talughngayaghqaanghituq." )
( B01___05_Matthew_____ESSWYIN1DA_00021 "Talwa kitum alngunak kenelghutak kumaghllukek sagneghmun asingiinnaanghitaak." )
( B01___05_Matthew_____ESSWYIN1DA_00022 "Itupill quulvaqun llilleqaak nighugutesqellukek tamaghhaanun ilunganilngughnun." )
( B01___05_Matthew_____ESSWYIN1DA_00023 "Tawateghpigaq nighugsi kuukgutesteggu yugnun esghiisqelluku aneghneghqilleghsi, enkaam usuqnakangat Atazi qilagmelnguq." )
( B01___05_Matthew_____ESSWYIN1DA_00024 "“Sumeghtaghaatkegpenanga taaqesaghtuuniluki atuqneghmeng Moses-em Liilightuusiillu uuknaliqistetlu apeghtuusiit." )
( B01___05_Matthew_____ESSWYIN1DA_00025 "Tagingunga apeghtuutkennaluki ipa sameng pisighpigaatangi." )
( B01___05_Matthew_____ESSWYIN1DA_00026 "Ipa piimsi, qilagenkuk nunankuk kenletghuutellghegkenun kenlanga, talwa sasquvegaghhaq allangughhnaanghituq Liilightuusanilnguq kenlanga qamaglluteng Liilightuusanilnguut apeghiillghitnun." )
( B01___05_Matthew_____ESSWYIN1DA_00027 "Enkaangam kitum alngunak qaatkenghilkumigu ataasiq Liilightuusaq, apeghtuusaqegkumigullu yugnun qaatkefqaan pisqelluku, Kiyaghneghem pilleqaa ukalighpigaaniluku Ataneghpagullghani Qilagem." )
( B01___05_Matthew_____ESSWYIN1DA_00028 "Naqamenraq kitum alngunak qaatkegkumiki Liilightuusat, apeghtuqumikillu ilangi yuget qaatkesqelluki, Kiyaghneghem pilleqaa aangyaghqaaniluku Ataneghpagullghani Qilagem." )
( B01___05_Matthew_____ESSWYIN1DA_00029 "Enkaam ungipaatamsi, iteghnaanghitusi Ataneghpagullghanun Qilagem, wetkuqun qaatkutngaaghataghaqufsi Kiyaghneghmun, apeghtughikayugneng Liilightuusaneng, Pharisees-enengllu." )
( B01___05_Matthew_____ESSWYIN1DA_00030 "“Nagaquqaqaghsi sivunesinguq ungipaatkaqiit, ‘Yugtaghpenasi." )
( B01___05_Matthew_____ESSWYIN1DA_00031 "Kina alngunak yugtalghii nanqigsaqleguuq aghyuughyaghqaaluni.’" )
( B01___05_Matthew_____ESSWYIN1DA_00032 "Iwernga whanga piimsi, kitum alngunak ugumiyaguskumigu yulgutni, nanqigtivigmun aglaghsaqleguuq." )
( B01___05_Matthew_____ESSWYIN1DA_00033 "Kitum alngunak pikumigu yulgutni, ‘Uyuq nallughllak’, agghistenun aglaghsaqleguuq." )
( B01___05_Matthew_____ESSWYIN1DA_00034 "Kitum alngunak sasiinghinnikumigu yulgutni, aglaghsaqleguuq kumaghulghiimun hell-mun." )
( B01___05_Matthew_____ESSWYIN1DA_00035 "Enkaangam aghqefigegni Kiyaghneghmun tuuninaqumaluten tunusaghpeneng, neqaaskuvgu sugagsimaniluku yulguten," )
( B01___05_Matthew_____ESSWYIN1DA_00036 "tunusan unilluku ilaliighyaghtughnaken." )
( B01___05_Matthew_____ESSWYIN1DA_00037 "Taagken tagiluten tunusan tuunaken Kiyaghneghmun." )
( B01___05_Matthew_____ESSWYIN1DA_00038 "“Kitum avutkumakangaten seghletun pimaniluni, ilaliighaghhnaken aglaasimaluten nanqigtivigmun, luuraq avutkistegpek tuunayukangaten nanqigtistemun." )
( B01___05_Matthew_____ESSWYIN1DA_00039 "Taagken nanqigtistem kelengakistemun anusimingllaghtesnayukangaten." )
( B01___05_Matthew_____ESSWYIN1DA_00040 "Ipa piimken, anusimingllaghtesimakangaten aanaanghituten kenlanga nanqigtistem llivikesqellgha qamaglluku llivikegkuvgu." )
( B01___05_Matthew_____ESSWYIN1DA_00041 "“Nagaquqaqaghsi whaten pilleq, ‘Gelgaghniighpenasi’." )
( B01___05_Matthew_____ESSWYIN1DA_00042 "Iwernga whanga piimsi, kitum alngunak esghaghluku aghnaq qiliiqegkumigu taawa gelgaghniighuuq qamagun ilumikun." )
( B01___05_Matthew_____ESSWYIN1DA_00043 "Enkaam aghenqigneghem iyegpek seghleghqestekangaten, iikluku eggnaken!" )
( B01___05_Matthew_____ESSWYIN1DA_00044 "Itagnaghyaghqaaguq yugusin nalighneghiteghngaaghmi, iingunaghmi hell-mun miluutelleghqaaneng." )
( B01___05_Matthew_____ESSWYIN1DA_00045 "Aghenqigneghem iiggegpek seghleghqestekangaten, kepluki eggnaketen!" )
( B01___05_Matthew_____ESSWYIN1DA_00046 "Pinighataghaghyaghqaaguq yugusin nalighneghiteghngaaghmi, iingunaghmi hell-mun pilleghqaaneng." )
( B01___05_Matthew_____ESSWYIN1DA_00047 "“Nagaquqaqaghsi whaten pilleq, ‘Kitum alngunak nuliini pegtekumigu, igangllaannakanga kelgutusighqameng pegsimaniluku.’" )
( B01___05_Matthew_____ESSWYIN1DA_00048 "Iwernga whanga piimsi, yugem nuliini pegsaghqaqenghita wetkuqun gelgaghniiqan." )
( B01___05_Matthew_____ESSWYIN1DA_00049 "Gelgaghniinghiteghngaan pegtekumigu, gelghaghniightesleqaa allaneng yugmeng ugiiqan." )
( B01___05_Matthew_____ESSWYIN1DA_00050 "Kitum nulighkegkumigu, taana yuuk ellngallu gelgaghniighullequq." )
( B01___05_Matthew_____ESSWYIN1DA_00051 "“Nagaquqaqaghsillu sivunesinguq ungipaatkaqiit, ‘Akequsan avelghaghpenaan, iwernga Ataneghmun akequsan atuqaqigu’." )
( B01___05_Matthew_____ESSWYIN1DA_00052 "Iwernga whanga piimsi, akeqigpenang atuqluku Kiyaghneghem aatgha, nalighmeng sakun alngunak." )
( B01___05_Matthew_____ESSWYIN1DA_00053 "Akeqigpenang qilagkun qayughllak aqumutaqaa Kiyaghneghem igleghutilleghminun," )
( B01___05_Matthew_____ESSWYIN1DA_00054 "nalighmeng nunakun qayughllak itegaghiitaqaa Kiyaghneghem, nalighmeng Jerusalem-kun qayughllak neghllakaa Umiilegpagllagem." )
( B01___05_Matthew_____ESSWYIN1DA_00055 "Akeqigpenangllu naasqughpegun qayughllak talwa ataasighhaq nuyaq qateghtesnaanghitan nalighmeng tagneghtesnaanghitan." )
( B01___05_Matthew_____ESSWYIN1DA_00056 "Yeghlegi legan ‘aang'ghhaasi’, nalighmeng ‘nakaaghhaasi’." )
( B01___05_Matthew_____ESSWYIN1DA_00057 "Sangwaat ilaskufsiki taakugnun Tughneghaghmeng pinguut." )
( B01___05_Matthew_____ESSWYIN1DA_00058 "“Nagaquqaqaghsi whaten pilleq, ‘Kina iiyngiquvgu elpeklu iiyngighyaghqaaguten." )
( B01___05_Matthew_____ESSWYIN1DA_00059 "Kitum gguutnga mughugaghtekuvgu elpeklu gguten mughugaghsaghqaaguq’." )
( B01___05_Matthew_____ESSWYIN1DA_00060 "“Iwernga whanga piimsi, seghletun pistesi akitegpenaki." )
( B01___05_Matthew_____ESSWYIN1DA_00061 "Kitum qasaghtekangaten ullungagpegun inglungallu tuunaken." )
( B01___05_Matthew_____ESSWYIN1DA_00062 "Enkaam kitum aglaaskangaten nanqigtistemun, ggategken ellmi pinalukek qaasligkenllu tuunakegken ellnganun." )
( B01___05_Matthew_____ESSWYIN1DA_00063 "Kitum alngunak qelghuskagu akmagtani igleghutesqelluku ataasimun mile-mun, alla ataasiq mile-a ilannaken." )
( B01___05_Matthew_____ESSWYIN1DA_00064 "Kitum sameng tungsighvikegkangaten, tuunaken." )
( B01___05_Matthew_____ESSWYIN1DA_00065 "Kitum sameng navghaghvikegkangaten, navghinnaken." )
( B01___05_Matthew_____ESSWYIN1DA_00066 "“Nagaquqaqaghsi whaten pilleq, ‘Piniqluki ilakumtaasi, ugumikluki ugumikilghiit elpesineng’." )
( B01___05_Matthew_____ESSWYIN1DA_00067 "Iwernga whanga piimsi, ‘Piniqluki ugumikilghiit elpesineng, yughaatkaqitekillu amyuutkistesi Kiyaghneghmun quyastesqelluki’." )
( B01___05_Matthew_____ESSWYIN1DA_00068 "Tawaten pikufsi yuget liisimakelleqiisi avaqutaqutsi Atagpesinun qilagmelngughmun." )
( B01___05_Matthew_____ESSWYIN1DA_00069 "Yuuk tamaghhaan tawateghlluwaaq piiqaa." )
( B01___05_Matthew_____ESSWYIN1DA_00070 "Siqineni piitestaqaa seghleghnunllu pinilghiinunllu." )
( B01___05_Matthew_____ESSWYIN1DA_00071 "Tawateghpigaq eslallugughtestaqaa qaatkutkayugnunllu qaatkusigalngughnunllu." )
( B01___05_Matthew_____ESSWYIN1DA_00072 "Kiyaghneghem akileghtughlleqisii- i piniqistenginaghhasi piniqegkufsiki?" )
( B01___05_Matthew_____ESSWYIN1DA_00073 "Talwa tax-meng qerngughtistet piniqaqiit piniqisteteng." )
( B01___05_Matthew_____ESSWYIN1DA_00074 "Enkaam ilakumtaghhiinasi quyakaataqufsiki, naten allangulleqetsi ilangitneng yuget?" )
( B01___05_Matthew_____ESSWYIN1DA_00075 "Talwa maniguusigalnguut Kiyaghneghmun quyakaqiit ilakumtaateng!" )
( B01___05_Matthew_____ESSWYIN1DA_00076 "Elpesi avaqutaqngutanganeng Atagpesi qilagmelnguum pinightek tawateghpigaq Atagpesi pinillghatun.”" )
