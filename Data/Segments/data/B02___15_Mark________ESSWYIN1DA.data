( B02___15_Mark________ESSWYIN1DA_00001 "Mark" )
( B02___15_Mark________ESSWYIN1DA_00002 "Aghtaghaqiinaghyagu chief priest-etlu, siivanlleghetlu, apeghtughikayugetlu Liilightuusaneng, qamagllutengllu agghistet qerngughutkat agghinnaluteng." )
( B02___15_Mark________ESSWYIN1DA_00003 "Taagken Jesus asighqesluku aglaalluku Pilate-mun, tuunegkaat ellnganun." )
( B02___15_Mark________ESSWYIN1DA_00004 "Pilate-em aaptekaa, “Jews-et umiilkataan?” Jesus-em kiimsiqaa, “Elpek esgha umiilgunikevnga.”" )
( B02___15_Mark________ESSWYIN1DA_00005 "Chief priest-et uglaapiglleghhiineng allaaghhiinaghneng anaggunikaat." )
( B02___15_Mark________ESSWYIN1DA_00006 "Pilate-em aaplaataqaa, “Kiimsiitkaghqiisiin?" )
( B02___15_Mark________ESSWYIN1DA_00007 "Naganneghisikii uglaapiglleghhiineng allaaghhiinaghneng anaggunnikangaten?”" )
( B02___15_Mark________ESSWYIN1DA_00008 "Iwernga Jesus sameng pimangitkaq enkaam Pilate saghiighayukaq." )
( B02___15_Mark________ESSWYIN1DA_00009 "Tamaghhaani Passover-em Neqenghaghqellghani, Pilate-em aanestaqegkanga ataasiq anusimingllaghaq yuget nakmikegkaat." )
( B02___15_Mark________ESSWYIN1DA_00010 "Taawanguq Barabbas anusimingllaghvigmelnguq, maligulluni ilangitnun yugnun yugtaghaataqaq seghleliighqiighllagmi." )
( B02___15_Mark________ESSWYIN1DA_00011 "Yulghutet tagiluteng Pilate-mun aanestesqegkaat ataasiq anusimingllaghaq tawaten piiqellghatun." )
( B02___15_Mark________ESSWYIN1DA_00012 "Aaptekii, “Aanestesugestegguu Jews-et Umiilgat?”" )
( B02___15_Mark________ESSWYIN1DA_00013 "Pilate-em liisimakngwaaqangi chief priest-et aqinakluku Jesus tagitngukangat ellnganun." )
( B02___15_Mark________ESSWYIN1DA_00014 "Chief priest-et aaghqutaqegkiit yulghutet Barabbas aanestesqelluku avelghaghluku Jesus." )
( B02___15_Mark________ESSWYIN1DA_00015 "Pilate-em yulghutet aaplaataqii, “Sanaqsikunmi umiilkenniiqegkesi Jews-enun?”" )
( B02___15_Mark________ESSWYIN1DA_00016 "Akilghuukat, “Qaquuraghtestigu!”" )
( B02___15_Mark________ESSWYIN1DA_00017 "Pilate-em aaptekii, “Sangan, sameng seghleghmeng pimaa?” Iwernga iglagtaaghalluteng akilghuukat, “Qaquuraghtestigu!”" )
( B02___15_Mark________ESSWYIN1DA_00018 "Enkaam Pilate-em efqughsugluki yulghutet, aanestekaa Barabbas." )
( B02___15_Mark________ESSWYIN1DA_00019 "Taagken Jesus kagsagmigtesluku tuunegkaa pilluwaghtenun qaquuriisqelluku." )
( B02___15_Mark________ESSWYIN1DA_00020 "Pilluwaghtet itghutkaat Jesus umiilgem mangteghaanun (atilqelghii Praetorium)." )
( B02___15_Mark________ESSWYIN1DA_00021 "Taagken pilluwaghtelghuteteng qerngughtekiit." )
( B02___15_Mark________ESSWYIN1DA_00022 "Jesus-mun aatestekagket esnegrukegtak atkuyaaghek." )
( B02___15_Mark________ESSWYIN1DA_00023 "Sikughllugmeng qaghpangllaghluku aatestekaat naasqwakun." )
( B02___15_Mark________ESSWYIN1DA_00024 "Taagken legasiighwaatkegkaat, “Quulvaghamken elpek Umiilgat Jews-et!”" )
( B02___15_Mark________ESSWYIN1DA_00025 "Unaghsiighwaghmeng naasqwakun anaguleghluku, qesiquluku, manungakun segesqughlluteng qungughfikegkaat." )
( B02___15_Mark________ESSWYIN1DA_00026 "Legasiighwaatkenneghmeng taaqsamegteggu esnegrukegtak atkuyaaghqek mataghllukek ellngan katam aatkii aatestekiit." )
( B02___15_Mark________ESSWYIN1DA_00027 "Taagken aanutkaat qaquuraghnaluku." )
( B02___15_Mark________ESSWYIN1DA_00028 "Tumeni taakwani nallaqaat yuuk, aatqelghii Simon-meng, Cyrene-eghmii, atangak Alexander-enkuk Rufus-enkuk." )
( B02___15_Mark________ESSWYIN1DA_00029 "Naken qantaghaneng taginguftuq Jerusalem-emun." )
( B02___15_Mark________ESSWYIN1DA_00030 "Pilluwaghtet qelghutkaat Simon- mun uyamigesqelluku Jesus-em qaquuraa." )
( B02___15_Mark________ESSWYIN1DA_00031 "Jesus aglaatkaat Golgotha-mun." )
( B02___15_Mark________ESSWYIN1DA_00032 "(Golgotha whaten pisiiguq, “Yugem Naasqwan Nenga.”)" )
( B02___15_Mark________ESSWYIN1DA_00033 "Tawani tuunegkaat wine- meng myrrh-meng akumegkameng, iwernga Jesus-em ighsakegkaa." )
( B02___15_Mark________ESSWYIN1DA_00034 "Taagken pilluwaghtet qaquuraghyamegteggu ateghtiiraaghulluki aatkii tugulaqiit." )
( B02___15_Mark________ESSWYIN1DA_00035 "Qaquuraqaqegkangat unaanguluku" )
( B02___15_Mark________ESSWYIN1DA_00036 "-eklaagmi." )
( B02___15_Mark________ESSWYIN1DA_00037 "Qaquuraakun nekegtekaat avutkilleghteng igaqngalghii whaten, Umiilgat Jews-et." )
( B02___15_Mark________ESSWYIN1DA_00038 "Maalghuklu wayaghniightek qaquuraqagket, ataasiq Jesus-em aghenqigneghakun, aallgha saghumigneghakun." )
( B02___15_Mark________ESSWYIN1DA_00039 "Akuzitet Igaqegkat whaten pillghat apeghiightuq, “Ilalkiitkaqegkangat seghletun pistenun.”" )
( B02___15_Mark________ESSWYIN1DA_00040 "Yuget naghughlleghhiit naasquteng ufsugusimiita legasiighwaatkegkaat Jesus, “Seghleghhalek, elpek!" )
( B02___15_Mark________ESSWYIN1DA_00041 "Temple- a naafqelluku nekefsaghqaqngukuvgu pingayut aghneghet atughluki," )
( B02___15_Mark________ESSWYIN1DA_00042 "sangan yuguliluten elpeneng qaquurameng ukignanighsin?”" )
( B02___15_Mark________ESSWYIN1DA_00043 "Chief priest-etlu apeghtughikayugetlu Liilightuusaneng legasiighwaatkegkaat Jesus, ilateng pikiit, “Yuguliiqi ilangit naqam ellmineng katam yugulipagningituq!" )
( B02___15_Mark________ESSWYIN1DA_00044 "Christ- a, Umiilga Israel-em, ukigli maaten qaquurameng, enkaam esghapagluku ugpeqelteggu.” Qaquuralgutegkenkallu seghlequuqaak." )
( B02___15_Mark________ESSWYIN1DA_00045 "Taagken qamaglluni nuna mamleghqwaakaq aghneghem qukaaneng kenlanga" )
( B02___15_Mark________ESSWYIN1DA_00046 "-klaagmun." )
( B02___15_Mark________ESSWYIN1DA_00047 "Tawani" )
( B02___15_Mark________ESSWYIN1DA_00048 "-klaagmi Jesus akilghuughllakaq, “Eloi, Eloi, lama Sabachthani?” whaten pisiq, “Kiyaghnemni, Kiyaghnemni, sangama unisinga?”" )
( B02___15_Mark________ESSWYIN1DA_00049 "Ilangita yuget nekevghallghiit nagalluku pikat, “Nagataghtekqun, Elijah tuqlughaghaa!”" )
( B02___15_Mark________ESSWYIN1DA_00050 "Yuuk ataasiq aqfaquqaq mesiqayugmeng." )
( B02___15_Mark________ESSWYIN1DA_00051 "Taagken nepluku quwaalghiimun wine-mun unaghsiighwaghqun nekeglluku nengugutkaa Jesus-mun melugriisqelluku." )
( B02___15_Mark________ESSWYIN1DA_00052 "Pikaq, “Wiintaku, esghapakaalteggu Elijah-m iiksaghtughaqsaaghaa qaquurameng!”" )
( B02___15_Mark________ESSWYIN1DA_00053 "Taagken Jesus araghllagluni tuqukaq." )
( B02___15_Mark________ESSWYIN1DA_00054 "Temple-melnguq safkaaghun malghughqegkaq, piikaq pikegken kanavek." )
( B02___15_Mark________ESSWYIN1DA_00055 "Pilluwaghtet umiilwaaghita qaquuram manunganilnguum, esghapagyamigu Jesus tawaten tuqulghii, pikaq, “Ipapestaaq una yuuk Ighnequmaagu Kiyaghneghem!”" )
( B02___15_Mark________ESSWYIN1DA_00056 "Aghnam ilangi uyavaneng esghapakat." )
( B02___15_Mark________ESSWYIN1DA_00057 "Tawanteftut Mary, Magdala-ghmii, Salome-llu, Mary-llu naangak uyuqliim James- em, Joses-emllu." )
( B02___15_Mark________ESSWYIN1DA_00058 "Jesus, Galilee-melluku taakut aghnat maligsaaqaqegkangatlu kayusiitkaqegkangatlu." )
( B02___15_Mark________ESSWYIN1DA_00059 "Ilangillu aghnalghutet tawanlenguut, maligulluteng ellnganun Jerusalem-etkat." )
( B02___15_Mark________ESSWYIN1DA_00060 "Taawanguq yuuk, aatqelghii Joseph-meng, Arimathea-ghmii, siivakumtaaq ilangat agghistet." )
( B02___15_Mark________ESSWYIN1DA_00061 "Ellnganllu utaqangukanga piinlilleghqaa Ataneghpagullgha Kiyaghneghem." )
( B02___15_Mark________ESSWYIN1DA_00062 "Whanikuyagu, Yataaghqellghem Aghneghani, sivungiighhaani Sabbath-em, tetugnanighluni Pilate-mun piluni tungsiqaa Jesus-em yugusii." )
( B02___15_Mark________ESSWYIN1DA_00063 "Pilate-em saghiighayagutkaa nagaqughluku Jesus tuqulghaghtuumaniluku." )
( B02___15_Mark________ESSWYIN1DA_00064 "Enkaam pilluwaghtet umiilwaaghat tagsighluku aaptekaa, “Llaaghaan Jesus tuqulghaghtuumaa?”" )
( B02___15_Mark________ESSWYIN1DA_00065 "Umiilwaaghmeng liigiksamigu Jesus-em tuqullgha, Joseph-mun tugusqegkaa yugusii." )
( B02___15_Mark________ESSWYIN1DA_00066 "Enkaam Joseph tukfighiyaghtuqaq qatelghiimeng qiipaghaghmeng lliiveghyaghqanun atuqaqegkemeggneng." )
( B02___15_Mark________ESSWYIN1DA_00067 "Taagken iikluku yugusii qaquurameng, iimgutkaa qiipaghaghqun." )
( B02___15_Mark________ESSWYIN1DA_00068 "Taawanguq uyghagrukutaaghllak sanimineng ilutmun laakaq lliivghuluni." )
( B02___15_Mark________ESSWYIN1DA_00069 "Tawavek yugusiq kanaghtekaa." )
( B02___15_Mark________ESSWYIN1DA_00070 "Taagken uyghagrugllak ullghitaghtaqaa lliivghem paaynganun." )
( B02___15_Mark________ESSWYIN1DA_00071 "Mary-m Magdala-ghmiim, Mary-mllu Joses-em naangan esghapakaak nagun Jesus llimatanga." )
