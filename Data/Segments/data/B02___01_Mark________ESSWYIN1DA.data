( B02___01_Mark________ESSWYIN1DA_00001 "Mark" )
( B02___01_Mark________ESSWYIN1DA_00002 "Pinilghiit Ungipat Jesus Christ-ameng ayuqelghiit, Ighneghaneng Kiyaghneghem piinliqaagut whaten:" )
( B02___01_Mark________ESSWYIN1DA_00003 "Uuknaliqistem Isaiah-m igaqegkaqaa Kiyaghneghem whaten pillgha, “Ungipaghteka kayagtekestaghnaqaqa sivugpeni yataaghqesqelluku tuumkaghqan." )
( B02___01_Mark________ESSWYIN1DA_00004 "Kilgaani ma akilghuugaquq whaten, ‘Atanghem tuumnga yataaghqiteggu, taklaghteggullu!’”" )
( B02___01_Mark________ESSWYIN1DA_00005 "Taana ungipaghta John-nguuq Paaptaayesta." )
( B02___01_Mark________ESSWYIN1DA_00006 "Kilgaani paaptaayelaghaquqlu ungipaghaquqlu whaten, “Avuteghqellusi, seghleghqennanighlusi paaptaayetek, enkaam Kiyaghneghem seghevulleqiisi.”" )
( B02___01_Mark________ESSWYIN1DA_00007 "Judea-ghmiitlu Jerusalem-eghmiitlu nagasaghtuutkaat John." )
( B02___01_Mark________ESSWYIN1DA_00008 "Enkaam seghleghqelleteng apeghranghatki paaptaayaaqegkangi kiiwegni Jordan-meng aatqelghiigni." )
( B02___01_Mark________ESSWYIN1DA_00009 "John-em aatkii camel-em melqwaneng ulimaaghet, meqameng tafsiluni, neghaqelghii locust-mengllu honey-mengllu." )
( B02___01_Mark________ESSWYIN1DA_00010 "Ungipaqikaq whaten, “Kingumneng yuuk tagiyaghqaaguq aghtughyaghqaanghitaghalghii whangamneng." )
( B02___01_Mark________ESSWYIN1DA_00011 "Whanga sasiinghitunga repall itemtepagningitanka singii." )
( B02___01_Mark________ESSWYIN1DA_00012 "Meghmeng paaptaayaaqamsi, iwernga ellngan paaptaayelleqiisi Agleghnalghiigneng Taghneghagneng.”" )
( B02___01_Mark________ESSWYIN1DA_00013 "John tawaten aneghsimaluku Jesus kaatkaq Nazareth-meng, Galilee-melngughmeng, enkaam John-em paaptaayekaa Jordan-egni." )
( B02___01_Mark________ESSWYIN1DA_00014 "Paaptaayeneghmeng taaqsatni Jesus-em tawaninginaq esghaqii qilaget qelpelghiit, Agleghnalghiiklu Taghneghak ukilghiik ellminun dove-etun ayuqlutek." )
( B02___01_Mark________ESSWYIN1DA_00015 "Memllu qilagmeng pikaa, “Ighneqamken, piniqegkamni." )
( B02___01_Mark________ESSWYIN1DA_00016 "Efquqepigtamken.”" )
( B02___01_Mark________ESSWYIN1DA_00017 "Tawaninginaq Agleghnalghiim Taghnegham Jesus aghulaqestekaa kilgaanun." )
( B02___01_Mark________ESSWYIN1DA_00018 "Ellnginaghhaakaq iwerngaqun nuyaalghiit teghikusat tamaantekat." )
( B02___01_Mark________ESSWYIN1DA_00019 "Tamaansimaluku Tughneghaam nanghiiqukaa ketwhell" )
( B02___01_Mark________ESSWYIN1DA_00020 "aghneq, iwernga yaqulget aflengakegkaat." )
( B02___01_Mark________ESSWYIN1DA_00021 "Tagtalmi taakwani kingunganeng John-em anusimingllallghan, Jesus Galilee-lluni ungipaqikaq Pinilghiineng Ungipaneng Kiyaghneghtaneng." )
( B02___01_Mark________ESSWYIN1DA_00022 "Pikaq, “Pilleghqaq whaa kaasimaaq enkaam Ataneghpagullgha Kiyaghneghem whaa whaantuq!" )
( B02___01_Mark________ESSWYIN1DA_00023 "Avuteghqellusi, seghleghqennanighlusi ugpeqiteki Pinilghiit Ungipat!”" )
( B02___01_Mark________ESSWYIN1DA_00024 "Jesus igleghutkelluku Naayvam Galilee-m esnengakun esghaqakek maalghuk iqalliniightek siiftilghiik negaghpagmeng." )
( B02___01_Mark________ESSWYIN1DA_00025 "Simon-enkunguftuk Andrew-nkuk anglegutkullghiik." )
( B02___01_Mark________ESSWYIN1DA_00026 "Jesus-em pikakek, “Maligtegnenga, apeghtughnaqamtek yugmeng naapsagutesqellutek.”" )
( B02___01_Mark________ESSWYIN1DA_00027 "Tawaninginaq negaghpatek unilluki maligtekaak." )
( B02___01_Mark________ESSWYIN1DA_00028 "Tazingapighqaaghluni esghaghlaataqakek James-enkuk John-enkuk anglegutkullghiik, ighneghqek Zebedee-m." )
( B02___01_Mark________ESSWYIN1DA_00029 "Negaghpagmegneng ilaaghtulghiik angyamegni." )
( B02___01_Mark________ESSWYIN1DA_00030 "Jesus-em esghaqiinaghlukek pikakek, “Maligtegnenga!” Enkaam angyakun unilluku atayek Zebedee, taakutlu qepghaghtenguluki tugukateng, maligtekaak Jesus." )
( B02___01_Mark________ESSWYIN1DA_00031 "Jesus-enkut maligsaaghtekullghiit Capernaum-emun kaatkat." )
( B02___01_Mark________ESSWYIN1DA_00032 "Sabbath-ngughsagu, Jesus synagogue-elluni apeghtughikaq." )
( B02___01_Mark________ESSWYIN1DA_00033 "Nagallghiit saghiighayagutkaat apeghtughillgha, qayughllak apeghtughikaq Kiyaghneghem pilleghqalitellghakun, apeghtughistengistun Liilightuusat pigpenani." )
( B02___01_Mark________ESSWYIN1DA_00034 "Taagken yuuk ilumikun tughneghalek iteghluni synagogue-mun akilghuukaq," )
( B02___01_Mark________ESSWYIN1DA_00035 "“Jesus, Nazareth-eghmii, sangamta qinuyugsikut?" )
( B02___01_Mark________ESSWYIN1DA_00036 "Naafqesaghtuuzikuut?" )
( B02___01_Mark________ESSWYIN1DA_00037 "Kinanguten liisimakaqa, Yugulighistenguuten Kiyaghneghem akequsaqegkaa kayaglleqniluku.”" )
( B02___01_Mark________ESSWYIN1DA_00038 "Jesus-em aghyuuqaa tughneghaq, “Nepngunang, aani yugmeng.”" )
( B02___01_Mark________ESSWYIN1DA_00039 "Tughneghaam yuuk sayugpagtaghtesluku, araghllagumaghmi aanegkaq." )
( B02___01_Mark________ESSWYIN1DA_00040 "Yuget saghiighayugluteng ellmeggneng aapqughaaghutkat, “Una sangaawa?" )
( B02___01_Mark________ESSWYIN1DA_00041 "Una apeghtuusaghraghaaguq!" )
( B02___01_Mark________ESSWYIN1DA_00042 "Kiyaghneghem aghtughyaghqaanghillghakun uum yugem qelghii tughneghaat aanesqelluki, legan qaatkaat.”" )
( B02___01_Mark________ESSWYIN1DA_00043 "Enkaam Galilee- lqaaghaghmi yuget ungipaqnginaamaan Jesus pikaat." )
( B02___01_Mark________ESSWYIN1DA_00044 "Taagken Jesus aanaghesnaghluni synagogue-meng, Simon-enkuk Andrew-nkuk mangteghiitnun pikaq, James-enkuklu John-enkuk maligtekaak." )
( B02___01_Mark________ESSWYIN1DA_00045 "Simon-em sakinga ingaghmeteftuq, puqleghaluni." )
( B02___01_Mark________ESSWYIN1DA_00046 "Legan Jesus kaatuq ungipaatkaat aghnaq qinuyuguniluku." )
( B02___01_Mark________ESSWYIN1DA_00047 "Iteghluni aghnaq iiggakun tuguluku nekevestekaa enkaam puqleghangiilluni, kepsiiqunginaamiita pikii." )
( B02___01_Mark________ESSWYIN1DA_00048 "Sabbath-em ighivgaani siqineq tevighyan Jesus-mun tagiquutkiit qinuyulghiit, tamaakutlu tughneghalget ilumegteggun." )
( B02___01_Mark________ESSWYIN1DA_00049 "Qamagtengngwaaghluteng Capernaum-eghmiit mangtegham manughaani qerngughutkat." )
( B02___01_Mark________ESSWYIN1DA_00050 "Enkaam Jesus-em uglalghiit naallghuquqii allaaghhiinaghneng aqnighneghitneng, aanesquqiillu tughneghaat yulghutet ilungitneng." )
( B02___01_Mark________ESSWYIN1DA_00051 "Tughneghaat sameng pisimangilkangi, qayughllak kinangutanga liisimakegkangat." )
( B02___01_Mark________ESSWYIN1DA_00052 "Salin aghsugniiteghllagluku, Jesus makelluni aanegkaq yughaghnaluni kilgaani." )
( B02___01_Mark________ESSWYIN1DA_00053 "Simon-enkut ilakulghiit ivaghyaghtuqaat," )
( B02___01_Mark________ESSWYIN1DA_00054 "naalkesamegteggu pikaat, “Yuget ivanghiighutaqaaten.”" )
( B02___01_Mark________ESSWYIN1DA_00055 "Yeghlegi Jesus-em pikii, “Ilangitnun nunat pinaqukut." )
( B02___01_Mark________ESSWYIN1DA_00056 "Ellngitnillu ungipaqiyaghqaagunga, qayughllak tamaaken apalluqluku taginguunga.”" )
( B02___01_Mark________ESSWYIN1DA_00057 "Enkaam Galilee-lqaaghaghmi igleghutkelluku ungipaqikaq synagogue-nni, aanesquqiillu tughneghaat yuget ilungitneng." )
( B02___01_Mark________ESSWYIN1DA_00058 "Yuuk leprosy-lek tagiluni Jesus-mun manungakun segesqughlluni nangllegsipiglluni pikaa, “Piyukelqegkuvgu naallghutaghtinga ukmangiightesqellunga.”" )
( B02___01_Mark________ESSWYIN1DA_00059 "Jesus-em nangllegyagulluku nengugluku saaftutkelluku pikaa, “Piyukelqaqa, naallghuten!”" )
( B02___01_Mark________ESSWYIN1DA_00060 "Tawaninginaq yuuk naallghulluni ukmangiightekaq." )
( B02___01_Mark________ESSWYIN1DA_00061 "Taagken Jesus-em ineghtengngwaaqaa, “Nagataghten, wataghllak kinkut alngunak ungipaategpenaki naallghunniluten whangamnun." )
( B02___01_Mark________ESSWYIN1DA_00062 "Itupill priest-mun yuvghiighsighyaghtaa." )
( B02___01_Mark________ESSWYIN1DA_00063 "Enkaam aghqerraaghhaaten Moses-em Liilightuusiita pisqellghistun ipapighqesqelluku yugnun naallghutellghen.” Taagken tawaninginaq aghulaqestekaa." )
( B02___01_Mark________ESSWYIN1DA_00064 "Iwernga yugem igleghutkelluku nani alngunak aapghumanginaqaa Jesus-mun naalghusimaniluni." )
( B02___01_Mark________ESSWYIN1DA_00065 "Taagken kenlanga Jesus alngunak nenun pinaniqaq, qayughllak yulghuteghllaget takwaaqegkangat, enkaam paaghqillghani kiyaghtekaq." )
( B02___01_Mark________ESSWYIN1DA_00066 "Iwernga naken alngunak yulghutet paninang takwaaqegkangat." )
